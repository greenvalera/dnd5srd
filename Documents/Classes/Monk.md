# Монах (Monk)

### Особливості класа

Як монах, ви маєте наступні особливості класа

#### Хіти

**Кубик хітів:** 1d8 на кожному рівні Монаха

**Хіти на 1-му рівні:** 8 + ваш модифікатор Комплекції

**Хіти на наступних рівнях:** 1d8 (або 5) ваш модифікатор Комплекції на кожному рівні Монаха після 1-го

#### Кваліфікації

**Броня:** Жодної

**Зброя:** Проста зброя, короткий меч

**Інструменти:** Виберіть один вид ремісничих знарядь або один музичний інструмент

**Рятівні кидки:** Сила, Спритність

**Навички:** Оберіть два поміж Акробатики, Атлетики, Історії, Проникливості, Релігії та Скритності

#### Стартове спорядження

Ви починаєте з наступним спорядженням, на додачу до того, що отримуєте зі свого Походження:

- (*a*) короткий меч або (*b*) будь-яка проста зброя
- (*a*) набір підземника або (*b*) набір дослідника
- 10 дартів

**Таблиця- Монах**

| Рівень | Бонус Кваліфікації | Бойові Мистцетва | Очки Кі | Рух без броні | Риси                                         |
|-------|-------------------|--------------|-----------|--------------------|--------------------------------------------------|
| 1-й   | +2                | 1d4          | -         | -                  | Захист без броні, Бойові Мистцетва                  |
| 2-й   | +2                | 1d4          | 2         | +10 футів            | Кі, Рух без броні                           |
| 3-й   | +2                | 1d4          | 3         | +10 футів            | Монастирська традиція, Відбивання зарядів             |
| 4-й   | +2                | 1d4          | 4         | +10 футів            | Підвищення атрибутів, Повільне падіння             |
| 5-й   | +3                | 1d6          | 5         | +10 футів            | Додаткова атака, Приголомшливий удар                    |
| 6-й   | +3                | 1d6          | 6         | +15 футів            | Підсилені Кі удари, Риса Монастирської традиції |
| 7-й   | +3                | 1d6          | 7         | +15 футів            | Вивертання, Тиша розуму                       |
| 8-й   | +3                | 1d6          | 8         | +15 футів            | Підвищення атрибутів                        |
| 9-й   | +4                | 1d6          | 9         | +15 футів            | Покращення руху без броні                   |
| 10-й  | +4                | 1d6          | 10        | +20 футів            | Чистота тіла                                   |
| 11-й  | +4                | 1d8          | 11        | +20 футів            | Риса Монастирської традиції                       |
| 12-й  | +4                | 1d8          | 12        | +20 футів            | Підвищення атрибутів                        |
| 13-й  | +5                | 1d8          | 13        | +20 футів            | Мова Сонця та Місяця                       |
| 14-й  | +5                | 1d8          | 14        | +25 футів            | Діамантова душа                                     |
| 15-й  | +5                | 1d8          | 15        | +25 футів            | Позачасове тіло                                    |
| 16-й  | +5                | 1d8          | 16        | +25 футів            | Підвищення атрибутів                        |
| 17-й  | +6                | 1d10         | 17        | +25 футів            | Риса Монастирської традиції                       |
| 18-й  | +6                | 1d10         | 18        | +30 футів            | Порожнє тіло                                       |
| 19-й  | +6                | 1d10         | 19        | +30 футів            | Підвищення атрибутів                        |
| 20-й  | +6                | 1d10         | 20        | +30 футів            | Ідеальне Я                                     |
|       |                   |              |           |                    |                                                  |

### Захист без броні (Unarmored Defense)

Починаючи з 1-го рівня, поки ви не носите броню та щит, ваш КБ дорівнює 10 + ваш модифікатор Спритності + ваш модифікатор Мудрості.

### Бойові Мистецтва (Martial Arts)

На 1-му рівні ваша практика бойових мистецтв дає вам майстерність у стилях бою, які використовують удари без зброї та зброю монахів, якою є короткі мечі та будь-яка проста холодна зброя, що не має властивостей "дворучна" чи "важка".

Ви отримуєте наступні переваги, якщо ви без зброї або володієте лише зброєю монахів і не носите броні чи щита:

- Ви можете використовувати Спритність замість Сили для кидків атаки та пошкоджень беззбройними ударами та зброєю монахів.
- Ви можете кинути d4 замість звичайного пошкодження від удару без зброї або зброї монаха. Цей кубик змінюється, коли ви отримуєте рівні монаха, як показано у колонці Бойові Мистецтва Таблиці Монаха.
- Коли ви використовуєте дію Атака з ударом без зброї або зброєю монахів у свій хід, ви можете додатково зробити один удар без зброї в якості бонусної дії. Наприклад, якщо ви виконуєте дію Атака і атакуєте посохом, ви також можете завдати удару без зброї в якості бонусної дії, припускаючи, що ви ще не використали бонусну дію цього ходу.
У деяких монастирях використовуються спеціальні форми зброї монахів. Наприклад, ви можете використовувати палицю, яка складається з двох відрізків дерева, з'єднаних коротким ланцюгом (називається нунчаку), або серп із коротшим і прямішим лезом (називається кама). Яку б назву ви не використовували для зброї монахів, ви можете використовувати ігрову статистику, надану для цієї зброї.

### Кі (Ki)

Починаючи з 2-го рівня, ваше навчання дозволяє вам використовувати містичну енергію Кі. Ваш доступ до цієї енергії представлено кількома очками Кі. Ваш рівень монаха визначає кількість очок, які ви маєте, як показано у стовпці Очки Кі Таблиці Монаха.

Ви можете витратити ці очки на підживлення різних здібностей Кі. Ви починаєте знати три такі особливості: Шквал ударів, Терплячий захист і Крок вітру. Здобуваючи рівні у цьому класі, ви вивчаєте більше здібностей Кі.

Коли ви витрачаєте очко Кі, воно стає недоступним, доки ви не закінчите короткий або довгий відпочинок, наприкінці якого ви повертаєте всю витрачену Кі назад у себе. Ви повинні витратити принаймні 30 хвилин відпочинку на медитацію, щоб відновити свої очки Кі.

Деякі з ваших здібностей Кі вимагають від вашої цілі зробити рятувальний кидок, щоб протистояти ефектам цієї здібності. КС рятівного кидка розраховується наступним чином:

**Рятівний кидок від Кі** = 8 + ваш бонус Кваліфікації + ваш модифікатор Мудрості

#### Шквал ударів (Flurry of Blows)

Одразу після виконання дії Атака у свій хід ви можете витратити 1 очко Кі, щоб нанести ще два удари без зброї в якості бонусної дії.

#### Терплячий Захист (Patient Defense)

Ви можете витратити 1 очко Кі, щоб виконати дію Ухилення в якості бонусної у свій хід.

#### Крок вітру (Step of the Wind)

Ви можете витратити 1 очко кі, щоб виконати дії Відхід або Ривок в якості бонусної дії у свій хід, а відстань вашого стрибка подвоюється протягом цього ходу.

### Рух без броні (Unarmored Movement)

Починаючи з 2-го рівня, ваша швидкість збільшується на 10 футів, поки ви не одягнені у броню та не носите щита. Цей бонус збільшується, коли ви досягаєте певних рівнів монахів, як показано у Таблиці Монаха.
На 9-му рівні ви отримуєте можливість пересуватися по вертикальних поверхнях і по рідині у свій хід, не падаючи під час руху.

### Монастирська традиція (Monastic Tradition)

Коли ви досягаєте 3-го рівня, ви зобов'язуєтесь дотримуватись монастирської традиції: наприклад, Шляху відкритої долоні, Шляху тіні, Шлях чотирьох стихій тощо які детальніше описані у кінці опису класу. Ваша традиція надає вам додаткові риси на 3-му рівні та знову на 6-му, 11-му та 17-му рівнях.

### Відбивання зарядів (Deflect Missiles)

Починаючи з 3-го рівня, ви можете використовувати свою реакцію, щоб відхилити або зловити метальний снаряд, коли вас вразить дистанційна атака зброєю. Коли ви це зробите, пошкодження, яке ви отримуєте від атаки, зменшується на 1d10 + ваш модифікатор Спритності + ваш рівень Монаха.

Якщо ви зменшите пошкодження до 0, ви зможете зловити снаряд, якщо він досить невеликий, щоб ви могли його тримати в одній руці, і у вас принаймні одна рука вільна. Якщо ви зловите снаряд таким чином, ви можете витратити 1 очко Кі, щоб здійснити дистанційну атаку зброєю, яку ви щойно спіймали, як частину тієї ж реакції. Ви виконуєте цю атаку вміло, незалежно від ваших навичок зброї, і снаряд вважається зброєю монахів для атаки, яка має звичайний радіус дії 20 футів і довгий радіус дії 60 футів.

### Підвищення Атрибутів (Ability Score Improvement)

Коли ви досягаєте 4-го рівня, і потім - 8-го, 12-го, 16-го, 19-го, ви можете підвищити 1 Атрибут за вашим вибором на 2, або 2 Атрибути за вашим вибором на 1. Як і зазвичай, ви не можете підвищити значення Атрибута більше 20, використовуючи цю рису.

### Повільне падіння (Slow Fall)

Починаючи з 4-го рівня, ви можете використовувати свою реакцію під час падіння, щоб зменшити будь-які пошкодження, які ви отримуєте від падіння, на кількість у п'ять разів більше вашого рівня Монаха.

### Додаткова атака (Extra Attack)

Починаючи з 5-го рівня, ви можете атакувати двічі замість одного разу, коли виконуєте дію Атака у свій хід.

### Приголомшливий удар (Stunning Strike)

Починаючи з 5-го рівня, ви можете втручатися у потік Кі у тілі супротивника. Коли ви вдаряєте іншу істоту атакою зі зброї ближнього бою, ви можете витратити 1 очко Кі, щоб спробувати завдати приголомшливого удару. Ціль має виконати успішний рятівний кидок Комплекції або бути приголомшеною до кінця вашого наступного ходу.

### Підсилені Кі удари (Ki-Empowered Strikes)

Починаючи з 6-го рівня, ваші удари без зброї вважаються магічними з метою подолання опору та імунітету до немагічних атак і пошкоджень.

### Вивертання (Evasion)

На 7-му рівні ваша інстинктивна спритність дозволяє вам ухилятися від певних ефектів, що діють на область, таких як подих блискавкою блакитного дракона або закляття *Вогняної Кулі*. Коли на вас діє ефект, що дозволяє вам зробити рятівний кидок Спритності, щоб отримати лише половину пошкоджень, натомість ви не отримуєте жодних пошкоджень, якщо робите успішний рятівний кидок, і лише половину пошкоджень, якщо ви його провалили.

### Тиша розуму (Stillness of Mind)

Починаючи з 7-го рівня, ви можете використовувати свою дію, щоб покласти край одному ефекту на собі, який змушує вас бути зачарованим або наляканим.

### Чистота тіла (Purity of Body)

На 10-му рівні ваше володіння Кі, що протікає через вас, робить вас імунним до хвороб і отрути.

### Мова Сонця та Місяця (Tongue of the Sun and Moon)

Починаючи з 13-го рівня, ви вчитеся торкатися Кі інших розумів, щоб розуміти всі розмовні мови. Крім того, будь-яка істота, яка може розуміти мову, може зрозуміти, що ви говорите.

### Діамантова душа (Diamond Soul)

Починаючи з 14-го рівня, ваше володіння Кі дає вам кваліфікацію у всіх рятівних кидках кидках.
Крім того, щоразу, коли ви виконуєте рятівний кидок без успіху, ви можете витратити 1 очко Кі, щоб перекинути його і взяти другий результат.

### Позачасове тіло (Timeless Body)

На 15-му рівні ваша Кі підтримує вас, щоб ви не страждали від слабкості старості, і ви не можете постаріти магічно. Однак ви все ще можете померти від старості. Крім того, вам більше не потрібні ні їжа, ні вода.

### Порожнє тіло (Empty Body)

Починаючи з 18-го рівня, ви можете використовувати свою дію, щоб витратити 4 очки Кі, щоб стати невидимим на 1 хвилину. Протягом цього часу ви також маєте опір до будь-яких пошкоджень, крім силової.

Крім того, ви можете витратити 8 очок Кі, щоб використати заклинання *Астральна Проекція*, не потребуючи матеріальних компонентів. Коли ви використовуєте цю рису таким чином, ви не зможете взяти з собою жодних інших істот, на відміну від звичайного закляття.

### Ідеальне Я (Perfect Self)

На 20-му рівні, коли ви кидаєте ініціативу і не маєте очок Кі, ви отримуєте 4 очки Кі.

## Монастирські Традиції (Monastic Traditions)

У монастирях, розкиданих по мультивсесвіту, поширені три традиції монастирської діяльності, хоча насправді їх більше. Більшість монастирів практикують виключно одну традицію, але деякі шанують усі три традиції чи навіть інші, та навчають кожного монаха відповідно до його чи її здібностей та інтересів. Усі традиції спираються на однакові базові прийоми, які відрізняються, коли учень стає більш вправним. Таким чином, монах повинен вибрати традицію тільки після досягнення 3-го рівня.

### Шлях Відкритої Долоні (Way of the Open Hand)

Монахи Шляху відкритої долоні є найкращими майстрами бойових мистецтв бою, зі зброєю чи без зброї. Вони вивчають техніку штовхання та спотикання опонентів, маніпулюють Кі, щоб зцілити пошкодження своїх тіл, і практикують просунуту медитацію, яка може захистити їх від пошкоджень.

#### Техніка відкритої долоні (Open Hand Technique)

Починаючи з вибору цієї традиції на 3-му рівні, ви можете маніпулювати Кі ворога, коли використовуєте власний. Щоразу, коли ви вражаєте істоту однією з атак, наданих вашим Шквалом ударів, ви можете накласти на цю ціль один із таких ефектів:

- Ціль має викинути успішний рятівний кидок Спритності або бути збитою на землю.
- Ціль має викинути успішний рятівний кидок Сили. Якщо він не успішний, ви можете штовхнути її на відстань до 15 футів від себе.
- Ціль не може брати реакції до кінця вашого наступного ходу.

#### Цілісність тіла (Wholeness of Body)

На 6-му рівні ви отримуєте здатність зцілювати себе. В якості дії, ви можете відновити очки здоров'я, що втричі перевищують ваш рівень Монаха. Ви повинні закінчити довгий відпочинок, перш ніж знову використовувати цю рису.

#### Спокій (Tranquility)

Починаючи з 11-го рівня, ви можете увійти в особливу медитацію, яка оточує вас аурою спокою. Наприкінці довгого відпочинку ви отримуєте ефект закляття *Притулок*, який триває до початку вашого наступного довгого відпочинку (закляття може закінчитися раніше, як зазвичай). КС рятівного кидка для закляття дорівнює 8 + ваш модифікатор Мудрості + ваш бонус Кваліфікації.

#### Тремтяча долоня (Quivering Palm)

На 17-му рівні ви отримуєте здатність встановлювати смертоносні вібрації в тілі опонента. Коли ви вдаряєте істоту неозброєним ударом, ви можете витратити 3 очки Кі, щоб почати непомітні вібрації, які тривають кілька днів, що дорівнює вашому рівню Монаха. Вібрації нешкідливі, якщо ви не використаєте свою дію, щоб їх припинити. Для цього ви та ціль повинні бути на одному плані існування. Коли ви використовуєте цю дію, істота повинна зробити Рятівний кидок Комплекції. Якщо його провалено, здоров'я цілі знижується до 0 хітів. Якщо він успішний, ціль отримує 10d10 некротичних пошкоджень.

Ви можете одночасно мати лише одну істоту під дією цієї риси. Ви можете безпечно припинити вібрацію без використання дії.
