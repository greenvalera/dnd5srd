# Варвар (Barbarian)

### Особливості класа

Як варвар, ви маєте наступні особливості класа

#### Хіти

**Кубик хітів:** 1d12 на кожному рівні Варвара

**Хіти на 1 рівні:** 12 + модифікатор Комплекції

**Хіти на наступних рівнях:** 1d12 (або 7) + ваш модифікатор Комплекції на кожному рівні Варвара після 1

#### Кваліфікації

**Броня:** Легка броня, середня броня, щити

**Зброя:** Проста зброя, військова зброя

**Інструменти:** Жодних

**Рятівні кидки:** Сила, Комплекція

**Навички:** Виберіть дві серед наступних: Поводження з тваринами, Атлетика, Залякування, Природа, Сприйняття, та Виживання

#### Початкове спорядження

Ви починаєте з наступним спорядженням, на додачу до того, що отримуєте зі свого Походження:

- (*a*) велика сокира або (*b*) будь-яка військова рукопашна зброя
- (*a*) дві ручних сокири або (*b*) будь-яка проста зброя
- Набір дослідника та 4 дротика

**Таблиця- Варвар**

| Рівень| Бонус Кваліфікації| Особливості                          | Лють         | Додаткове пошкодження від Люті |
|-------|-------------------|--------------------------------------|--------------|--------------------------------|
| 1-й   | +2                | Лють, Безбронний захист              | 2            | +2                             |
| 2-й   | +2                | Атака стрімголов, Відчуття небезпеки | 2            | +2                             |
| 3-й   | +2                | Первісний Шлях                       | 3            | +2                             |
| 4-й   | +2                | Підвищення Атрибутів                 | 3            | +2                             |
| 5-й   | +3                | Додаткова атака, Швидкий рух         | 3            | +2                             |
| 6-й   | +3                | Риса Шляху                           | 4            | +2                             |
| 7-й   | +3                | Інстинкт Дикуна                      | 4            | +2                             |
| 8-й   | +3                | Підвищення Атрибутів                 | 4            | +2                             |
| 9-й   | +4                | Жорстокий критичний удар (1 куб)     | 4            | +3                             |
| 10-й  | +4                | Риса Шляху                           | 4            | +3                             |
| 11-й  | +4                | Невідступна Лють                     | 4            | +3                             |
| 12-й  | +4                | Підвищення Атрибутів                 | 5            | +3                             |
| 13-й  | +5                | Жорстокий критичний удар (2 куб)     | 5            | +3                             |
| 14-й  | +5                | Риса Шляху                           | 5            | +3                             |
| 15-й  | +5                | Завзята Лють                         | 5            | +3                             |
| 16-й  | +5                | Підвищення Атрибутів                 | 5            | +4                             |
| 17-й  | +6                | Жорстокий критичний удар (3 куб)     | 6            | +4                             |
| 18-й  | +6                | Незламна Міць                        | 6            | +4                             |
| 19-й  | +6                | Підвищення Атрибутів                 | 6            | +4                             |
| 20-й  | +6                | Первісний Поборник                   | Без обмежень | +4                             |
|       |                   |                                      |              |                                |

### Лють (Rage)

У бою, ви б'єтеся з перісною лютістю. У свій хід ви можете Бонусню Дією увійти у стан Люті.

Поки у цьому стані, ви отримуєте наступну користь, якщо не носите Важку Броню:

- Ви маєте Перевагу у перевірках Сили та рятівних кидках Сили.
- Коли ви атакуєте рукопашною зброєю, використовуючи Силу, ви отримуєте бонус до кидка пошкоджень, що зростає з підвищенням рівня класа Варвар, як це показано у таблиці вище у стовпчику "Додаткове пошкодження від Люті".
- Ви маєте Опір до ударного, проникаючого та рубаючого пошкоджень.

Якщо ви можете виконувати закляття, ви не можете зосередитися на них та виконувати нові, поки лютуєте.

Ваша Лють триває 1 хвилину. Вона скінчується дочасно, якщо ви втратили свідомість, або якщо один з ваших ходів закінчився без вашої атаки ворожої істоти або отримання будь-яких пошкоджень з минулого вашого ходу. Ви також можете скінчити вашу Лють у ваш хід за рахунок Бонусної Дії.

Якщо ви були у Люті кількість разів, що показані у таблиці вище у стовпчику "Лють", ви маєте закінчити довгий відпочинок перш ніж зможете Лютувати знову.

### Безбронний захист (Unarmored Defense)

Допоки ви не носите жодної броні, ваш Клас Броні дорівнює 10 + модифікатор Спритності + модифікатор Комплекції. Ви все ще можете використовувати щит, бо він не вважається носимою бронею для використання цієї особливості класа.

### Атака стрімголов (Reckless Attack)

Починаючи з 2-го рівня, ви можете відкинути усі роздуми щодо захисту для того, щоб атакувати з лютим розпачом. Коли ви робите першу атаку у ваш хід, ви можете вирішити атакувати стрімголов. Вибравши це, ви отримуєте Перевагу на кидки атаки рукопашною зброєю, що використовує Силу, протягом цього хода, але усі атакуючі кидки проти вас також матимуть Перевагу до вашого наступного ходу.

### Відчуття небезпеки (Danger Sense)

На 2-му рівні ви отримуєте надзвичайне почуття щодо ситуацій, коли щось відбувається не так, як має. Це дає вам перевагу, коли ви ухиляєтеся від небезпеки.

Ви маєте Перевагу на рятівні кидки на Спритність проти ефектів, що ви можете бачити, як-то пастки чи закляття. Щоб отримати цю вигоду, вам потрібно не бути Сліпим, Глухим чи Недієздатним.

### Первісний Шлях (Primal Path)

На 3-му рівні ви обираєте шлях, що формує природу вашої Люті. Оберіть між Шляхом Берсеркера та Шляхом Тотемного Воїтеля, що описані детальніше у кінці сторінки. Ваш вибір дарує вам особливості на 3-му рівні, а також додатково на 6-му, 10-му та 14-му рівнях.

### Підвищення Атрибутів Класу (Ability Score Improvement)

Коли ви досягаєте 4-го рівня, а також 8-го, 12-го, 16-го, 19-го, ви можете підвищити один Атрубит на ваш вибір на 2, або 2 Атрибута на ваш вибір на 1 кожен. Ви не можете підвищити Атрибут більше, ніж до 20 включно, використовуючи цю особливість класу.

### Додаткова атака (Extra Attack)

Починаючи з 5-го рівня, ви можете атакувати двічі на хід, замість одного разу, коли використовуєте Дію Атаки.

### Швидкий рух (Fast Movement)

Починаючи з 5-го рівня, ви збільшуєте свою швидкість на 10 футів, поки не вдягнені у Важку Броню.

### Інстинкт Дикуна (Feral Instinct)

На 7-му рівні ваші інстинкти настільки загострені, що це дає вам Перевагу у кидках на Ініціативу.

Додатково, якщо ви Заскочені Зненацька на початку битви, і не є Недієздатним, ви можете діяти нормально у свій перший хід, але тільки у випадку, якщо ви увійшли у стан Люті перед тим, як зробити бодай щось інше.

### Жорстокий критичний удар (Brutal Critical)

Починаючи з 9-го рівня, ви кидаєте додатковий кубик пошкодження від зброї, коли розраховуєте додаткове пошкодження від критичного попадання рукопашною атакою.

Кількість кубиків збільшується до 2 додаткових на 13-му рівні та 3-х додаткових на 17-му рівні

### Невідступна Лють (Relentless Rage)

Починаючи з 11-го рівня, ваша Лють дозволяє вам битися, незважаючи на страшні рани. Якщо ваші хіти впадуть до 0, поки ви Лютуєте, і ви не померли одразу, ви можете зробити перевірку Комплекції з КС 10. Якщо перевірка успішна, ваші хіти становитимуть 1 замість 0.

Щоразу, як ви використовуєте цю особливість після першого застосування, КС росте на 5. Коли ви закінчуєте короткий чи довгий відпочинок, КС змінюється назад на 10.

### Завзята Лють (Persistent Rage)

Починаючи з 15 рівня, ваша Лють настільки шалена, що може скінчитися тільки коли ви самі вирішите її зупинити чи втратите свідомість.

### Незламна Міць (Indomitable Might)

Починаючи з 18-го рівня, якщо ви викинули перевірку Сили менше, ніж значення цього Атрибута, ви можете використати значення Атрибута Сили замість значення на кубику як результат перевірки.

### Первісний Поборник (Primal Champion)

На 20-му рівні ви стаєте втіленням сили дикої природи. Ваші Сила та Комплекція збільшуються на 4. Відтепер ваші максимальні значення у цих Атрибутах дорівнюють 24.

## Шляхи Варвара (Barbarian Paths)

### Шлях Берсеркера (Path of the Berserker)

Для деяких варварів Лють є засобом досягнення мети, і цією метою є насильство. Шлях Берсеркера - це шлях нестримної люті, слизький від крові. Коли ви впадаєте у Лють берсеркера, ви занурюєтеся у хаос битви, не звертаючи уваги на власне здоров’я чи благополуччя.

#### Шаленство (Frenzy)

Коли ви вибираєте цей шлях на 3-му рівні, ви можете впасти у Шаленство, коли Лютуєте. У такому випадку протягом дії вашої Люті ви можете здійснити одну атаку рукопашною зброєю як бонусну дію на кожному з ваших ходів після цього. Коли ваша Лють скінчиться, ви отримуєте 1 рівень Виснаження

#### Бездумна Лють (Mindless Rage)

Починаючи з 6-го рівня, ви не можете бути зачарованими чи наляканими, коли Лютуєте. Якщо ви вже зачаровані або налякані, коли ввійшли у Лють, ці статуси призупиняються, поки діє Лють.

#### Загрозлива Присутність (Intimidating Presence)

Починаючи з 10-го рівня, ви можете використовувати свою Дію, щоб налякати когось своєю грізною присутністю. Коли ви це зробите, виберіть одну істоту, яку ви можете побачити в межах 30 футів від себе. Якщо істота бачить або чує вас, воно має досягти успіху у рятівному кидку на Мудрість (КС = 8 + ваш бонус Кваліфікації + ваш бонус Харизми), або буде налякана до кінця вашого наступного ходу. У наступних ходах ви можете використовувати свою Дію, щоб продовжити тривалість цього ефекту на перелякану істоту до кінця свого наступного ходу. Цей ефект припиняється, якщо істота завершує свій хід поза межами видимості або на відстані більше 60 футів від вас.

Якщо ваша ціль досягне успіху у своєму рятівному кидку, ви не зможете знову використовувати цю особливість класу проти неї протягом 24 годин.

#### Відплата (Retaliation)

Починаючи з 14-го рівня, коли ви отримуєте пошкодження від істоти, що знаходиться у межах 5 футів від вас, ви можете використати свою Реакцію, щоб здійснити атаку рукопашною зброєю проти цієї істоти.

### Шлях Тотемного Воїтеля (Path of the Totem Warrior)

Шлях Тотемного Воїтеля — це духовна подорож, оскільки Варвар приймає духовну тварину як провідника, захисника та натхненника. У бою дух вашого тотема наповнює вас надприродною силою, додаючи магічного палива у вашу варварську лють.

Більшість варварських племен вважають тотемну тварину спорідненою з певним кланом. У таких випадках незвично для окремої людини мати більше одного духа тотемної тварини, хоча існують винятки.

#### Шукач духів (Spirit Seeker)

На своєму шляху ви шукаєте узгодження зі світом природи, що дає вам спорідненість із тваринами. На 3-му рівні, коли ви приймаєте цей шлях, ви отримуєте здатність накладати закляття Відчуття звіра і Спілкування з тваринами, але лише як ритуали.

#### Тотемний дух (Totem Spirit)

На 3-му рівні, коли ви приймаєте цей шлях, ви обираєте духа тотема й отримуєте його рису. Ви повинні виготовити або придбати фізичний тотемний об'єкт – амулет чи подібну прикрасу – що містить хутро чи пір'я, кігті, зуби чи кістки тотемної тварини. На ваш вибір ви також отримуєте незначні фізичні властивості, які нагадують ваш дух тотема. Наприклад, якщо у вас є тотемний дух ведмедя, ви можете стати надзвичайно волохатим і товстошкірим, або якщо ваш тотем — орел, ваші очі стають яскраво-жовтими.

Ваша тотемний дух може бути істоотою, спорідненою з переліченими тут, але більш відповідним для вашої батьківщини. Наприклад, замість орла можна вибрати яструба або грифа.

- Ведмідь. Під час Люті ви маєте Опір до всіх пошкоджень, крім психічних. Дух ведмедя робить вас достатньо міцним, щоб витримати будь-який біль.
- Орел. У той час, як ви Лютуєте і при цьому не носите важку броню, інші істоти мають заваду при можливому кидку атаки проти вас. Ви можете використовувати дію Ривка як бонусну дію у свій хід. Дух орла перетворює вас на хижака, що з легкістю несеться крізь битву.
- Лось. Поки ви Лютуєте, якщо при цьому ви не носите важку броню, швидкість вашого переміщення збільшується на 15 футів. Дух лося робить вас надзвичайно швидким.
- Тигр. Під час Люті ви можете додати 10 футів до відстані для стрибків у довжину та 3 фути до відстані для стрибків у висоту. Дух тигра надає вам сили для ваших стрибків.
- Вовк. Поки ви Лютуєте, ваші друзі мають перевагу в атаці ближнього бою проти будь-якої ворожої вам істоти в радіусі 5 футів від вас. Дух вовка робить вас ватажком мисливців.

#### Аспект звіра (Aspect of the Beast)

На 6-му рівні ви отримуєте чарівну вигоду на основі обраної вами тотемної тварини. Ви можете вибрати ту саму тварину, яку ви вибрали на 3-му рівні, або іншу.

- Ведмідь. Ви отримуєте силу ведмедя. Ваша вантажопідйомність (включно з максимальним навантаженням та максимальною вагою, що ви можете підняти) подвоюється, і ви маєте перевагу в перевірках на міцність, які проводяться для штовхання, тягання, підйому або розбивання предметів.
- Орел. Ви отримуєте зір орла. Ви можете без труднощів бачити на відстані до 1 милі, при цьому розрізняючи навіть дрібні деталі, немов дивлячись на щось, що знаходиться на відстані не більше 100 футів від себе. Крім того, тьмяне світло не завдає шкоди вашим перевіркам Мудрості (Сприйняття).
- Лось. Незалежно від того, на коні чи пішки, ваша швидкість подорожі подвоюється, як і швидкість подорожі до десяти супутників, поки вони знаходяться в межах 60 футів від вас, і ви не є недієздатними. Дух лося допомагає вам рухатися далеко і швидко.
- Тигр. Ви отримуєте Кваліфікацію у двох навичках із наступного списку: Атлетика, Акробатика, Скритність та Виживання. Котячий дух відточує ваші інстинкти виживання.
- Вовк. Ви отримуєте мисливські відчуття вовка. Ви можете відстежувати інших істот під час подорожі у швидкому темпі, а також можете пересуватися крадькома, подорожуючи в звичайному темпі.

#### Духовний блукач (Spirit Walker)

На 10-му рівні ви можете накладати закляття Єдність з природою, але лише як ритуал. Коли ви це робите, вам являється духовна версія однієї з тварин, яку ви вибрали для Тотемного духа або Аспекта Звіра, щоб передати інформацію, яку ви шукаєте.

#### Налаштування на тотем (Totemic Attunement)

На 14-му рівні ви отримуєте магічну вигоду на основі тотемної тварини на ваш вибір. Ви можете вибрати ту саму тварину, яку ви вибрали раніше, або іншу.

- Ведмідь. Поки ви Лютуєте, будь-яка істота в радіусі 5 футів від вас, що є ворожою до вас, має заваду під час кидків атаки проти цілей, що не є вами або іншим персонажем із цією ж функцією. Ворог має імунітет до цього ефекту, якщо він не бачить і не чує вас, або якщо його не можна налякати.
- Орел. Під час Люті ви маєте швидкість польоту, що дорівнює вашій поточній швидкості ходьби. Ця перевага діє лише короткими стрибками; ви впадете, якщо завершите свій хід у повітрі і ніщо більше не тримає вас угорі.
- Лось. Під час Люті ви можете використати бонусну дію, коли рухаєтеся, щоб пройти крізь простір, який вже зайнятий Великою або меншою істотою. Ця істота має досягти успіху у рятівному кидку Сили (КС 8 + ваш бонус Сили + бонус вашої Кваліфікації), або бути збитою з ніг і отримати ударне пошкодження, що дорівнює 1d12 + ваш модифікатор Сили.
- Тигр. Коли ви Лютуєте, якщо ви рухаєтеся щонайменше на 20 футів по прямій до Великої або меншої цілі безпосередньо перед тим, як здійснити атаку рукопашною зброєю, ви можете використати бонусну дію, щоб здійснити додаткову атаку рукопашною зброєю.
- Вовк. Поки ви Лютуєте, ви можете використати бонусну дію у свій хід, щоб збити з ніг Велику або меншу істоту, коли ви вдарите її рукопашною зброєю.


### Шлях Родового Стража (Path of the Ancestral Guardian)
Джерело: Xanathar's Guide to Everything

Деякі варвари походять із племен, які шанують своїх предків. Вони вчать, що воїни минулого залишаються у світі як могутні духи, що можуть вести та захищати живих. Коли варвар, що йде цим шляхом, Лютує, він зв’язується зі світом духов і кличе цих духів-охоронців на допомогу.

Варвари, які користуються захистом своїх предків, можуть краще битися, щоб захистити свої племена та своїх союзників. Щоб закріпити зв'язок зі своїми предками-охоронцями, варвари, які йдуть цим шляхом, покривають себе складними татуюваннями, що відзначають подвиги їхніх предків. Ці татуювання розповідають саги про перемоги над жахливими монстрами та іншими страшними суперниками.

#### Предки-охоронці (Ancestral Protectors)

Якщо ви обираєте цей Шлях на 3-му рівні, примарні воїни з'являються поруч із вами, коли ви входите у свою Лють. Поки ви Лютуєте, перша істота, яку ви вразите атакою у свій хід, стає ціллю цих воїнів, які заважають його атакам. До початку вашого наступного ходу ця ціль має заваду у будь-якому кидку атаки, який направлений не проти вас, і коли ціль атакує іншу істоту, ніж ви, ця істота має Опір пошкодженням, завданим цією атакою. Вплив на ціль закінчується раніше, якщо ваша Лють закінчується.

#### Духовний щит (Spirit Shield)

Починаючи з 6-го рівня, духи-охоронці, які допомагають вам, можуть забезпечити надприродний захист тим, кого ви захищаєте. Якщо ви Лютуєте й інша істота, яку ви бачите в радіусі 30 футів від вас, отримує пошкодження, ви можете використати свою реакцію, щоб зменшити це пошкодження на 2d6.

Коли ви досягнете певних рівнів у цьому класі, ви можете зменшити пошкодження ще більше: на 3d6 на 10-му рівні і на 4d6 на 14-му рівні.

#### Порадитися з духами (Consult the Spirits)

На 10-му рівні ви отримуєте здатність радитися з духами предків. Коли ви це робите, ви застосовуєте закляття Передвістя або Яснобачення, не використовуючи слот закляття або матеріальні компоненти. Замість того, щоб створити сферичний сенсор, це використання ясновидіння викликає одного з ваших предків у вибране місце. Мудрість - є Атрибутом, який перевіряє вашу це вашу здатність до накладання цих заклять.

Після того, як ви наклали будь-яке закляття таким чином, ви не зможете використовувати цю функцію знову, поки не завершите короткий або довгий відпочинок.

#### Мстиві предки (Vengeful Ancestors)

На 14-му рівні ваші духи предків стають достатньо могутніми, щоб бити ваших ворогів у відповідь. Коли ви використовуєте свій Духовний щит, щоб зменшити пошкодження від атаки, нападник отримує таке ж силове пошкодження, якому запобігає ваш Духовний щит.

### Шлях Лютувальника (Path of the Battlerager)
Джерело: Sword Coast Adventurer's Guide

Відомі як Кулджаргх (буквально «ідіот із сокирою») у дварфійській мові, Лютувальники є дварфами-послідовниками богів війни. Вони носять громіздку броню з шипами і кидаються у бій, завдаючи ударів усім своїм тілом, віддаючись нестримній люті битви.

#### Обмеження: Лише для дварфів

Тільки дварфи можуть йти Шляхом Лютувальника. Цей підклас займає особливу нішу в їхньому суспільстві й культурі.
Ваш Майстер Підземелля може змінити чи зняти це обмеження, щоб воно краще відповідало кампанії. Оригінально, воно існує для сеттінга Забутих Королів. Воно може не стосуватися власного сеттінга вашого Майстра Підземелля або його бачення Забутих Королівств.

#### Броня Лютувальника (Battlerager Armor)

Коли ви обираєте цей шлях на 3-му рівні, ви отримуєте можливість використовувати Шиповану броню як зброю.

Поки ви носите Шиповану броню, під час Люті, ви можете використати бонусну дію, щоб здійснити одну атаку рукопашною зброєю шипами броні по цілі у радіусі 5 футів від вас. Якщо атака попадає, шипи завдають 1d4 проникаючих пошкоджень. Ви використовуєте свій модифікатор Сили для кидків атаки та пошкодження.

Крім того, коли ви використовуєте дію атаки, щоб схопити істоту, ціль отримує 3 проникаючих пошкодження, якщо перевірка на захоплення була успішна.

#### Забуття стрімголов (Reckless Abandon)

Починаючи з 6-го рівня, коли ви використовуєте Атаку стрімголов під час Люті, ви також отримуєте тимчасові хіти, кількість яких дорівнює вашому модифікатору Комплекції (мінімум 1). Вони зникають, коли ваша Лють завершиться.

#### Ривок Лютувальника (Battlerager Charge)

Починаючи з 10-го рівня, ви можете використовувати дію Ривок як бонусну дію, поки Лютуєте.

#### Шипована відплата (Spiked Retribution)

Починаючи з 14-го рівня, коли істота в радіусі 5 футів від вас б'є вас рукопашною атакою, вона отримує 3 проникаючих пошкоджень, якщо ви Лютуєте, не є недієздатними та носите Шиповану броню.

### Шлях Звіра (Path Of The Beast)
Джерело: Tasha's Cauldron of Everything

Варвари, які йдуть Шляхом Звіра, черпають свою лють зі звірячої іскри, що палає в їхніх душах. Цей звір виривається у стані Люті, фізично перетворюючи носія.
Такий варвар може бути одержимий первісним духом або походить від оборотнів. Ви можете вибрати походження своєї дикої сили або визначити її, з таблиці Походження звіра.

#### Походження звіра (Origin of the Beast)

| 1d4 | Походження                                                                     |
|-----|--------------------------------------------------------------------------------|
| 1   | Один із ваших батьків — лікантроп, і ви успадкували частину їхнього прокляття. |
| 2   | Ви походите від архідруїда і успадкували здатність частково змінювати форму.   |
| 3   | Фея наділила вас здатністю приймати різні звірині аспекти.                     |
| 3   | У вас живе дух древньої тварини, що дозволяє вам йти цим шляхом.               |

#### Форма звіра (Form of the Beast)

Коли ви обираєте цей шлях на 3-му рівні, щоразу, як ви входите у свою Лють, ви можете трансформуватися, виказуючи силу звіра всередині себе. Поки Лють не закінчиться, ви втілюєте свою природну зброю. Це вважається для вас простою рукопашною зброєю, і ви додаєте свій модифікатор Сили до кидків атаки та шкоди, коли б'єтеся з ним, як зазвичай.

Ви вибираєте форму зброї щоразу, коли лютуєте:

- *Укус*. Ваш рот перетворюється на звірину пащеку або великі мандібули (на ваш вибір). При попаданні ви завдаєте ним 1d8 проникаючих пошкоджень. Один раз на кожний свій хід, коли ви завдаєте пошкоджень істоті цим укусом, ви відновлюєте кількість хітів, що дорівнює вашому бонусу Кваліфікації, якщо під час удару у вас було менше половини ваших хітів.
- *Кігті*. Кожна ваша рука перетворюється на кіготь (один великий) чи ваші нігті стають великими міцними кігтями, що ви можете використовувати як зброю, якщо руки порожні. При попаданні завдає 1d6 рубаючих пошкоджень. Під час кожного свого ходу, коли ви атакуєте кігтями за допомогою дії Атака, ви можете зробити одну додаткову атаку кігтями як частину тієї ж дії.
- *Хвіст*. У вас виростає колючий хвіст, який завдає 1d8 проникаючих пошкоджень при попаданні та має властивість Досягнути. Якщо істота, яку ви бачите у радіусі 10 футів від вас, попаде по вас атакою, ви можете використати свою реакцію, щоб відмахнутися хвостом. Киньте 1d8, додайте бонус до вашого AC, що дорівнюватиме отриманому числу, що може призвести до промаху такої атаки по вам.

#### Звірина душа (Bestial Soul)

Починаючи з 6-го рівня, сила дикої природи всередині вас збільшується, внаслідок чого природна зброя вашої звіриної форми вважається магічною з метою подолання опору та імунітету до немагічних атак і пошкоджень.
Ви також можете змінити свою форму, щоб адаптуватися до вашого оточення. Закінчивши короткий або довгий відпочинок, виберіть одну з наведених нижче переваг, яка триватиме до тих пір, поки ви не закінчите короткий або довгий відпочинок знову:

- Ви отримуєте швидкість плавання, рівну швидкості вашої переміщення по землі, і можете дихати під водою.
- Ви отримуєте швидкість лазання, яка дорівнює вашій швидкості переміщення по землі, і ви можете лазити по складних поверхнях, у тому числі на стелі, без необхідності перевіряти навичку Лазання.
- Коли ви стрибаєте, ви можете зробити перевірку Сили (Атлетика) і збільшити свій стрибок на кількість футів, що дорівнює загальній сумі перевірки. Ви можете зробити цю спеціальну перевірку лише один раз за хід.

#### Заразна лють (Infectious Fury)

На 10-му рівні, коли ви вражаєте істоту своєю природною зброєю, поки ви Лютуєте, звір всередині вас може прокляти вашу ціль шаленою люттю. Ціль має досягти успіху в рятівному кидку Мудрості (КС дорівнює 8 + ваш модифікатор Комплекції + ваш бонус Кваліфікації) або не зазнати одного з наступних ефектів (на ваш вибір):

- Ціль повинна використати свою реакцію, щоб здійснити рукопашну атаку проти іншої істоти, яку ви можете побачити, на ваш вибір.
- Ціль отримує 2d12 психічних пошкоджень.

Ви можете використовувати цю функцію кількість разів, що дорівнює вашому бонусу Кваліфікації, і ви відновите всі витрачені використання, коли закінчите довгий відпочинок.

#### Виклик полювання (Call the Hunt)

На 14-му рівні звір всередині вас стає настільки потужним, що ви можете поширити його лють на інших і отримати від них додаткову стійкість стійкість, якщо вони приєднаються до вашого полювання. Коли ви починаєте Лютувати, ви можете обрати кількість інших охочих істот, яких ви бачите в радіусі 30 футів від себе. Їхня кількість має бути не більше вашого бонуса Комплекції (мінімум одна істота). Ви отримуєте 5 тимчасових хітів за кожну істоту, що приймає ваше обрання. Поки Лють не закінчиться, вибрані істоти можуть використовувати наступну вигоду один раз у кожному своєму ході: коли істота вдаряє ціль атакою і завдає їй пошкоджень, істота може кинути 1d6 й отримати бонус до шкоди, рівний до набраного числа.

Ви можете використовувати цю функцію кількість разів, що дорівнює вашому бонусу за майстерність, і ви відновите всі витрачені використання, коли закінчите довгий відпочинок.


### Шлях Провісника Шторму (Path of the Storm Herald)
Джерело: Xanathar's Guide to Everything

У більшості варварів Лють чаїться всередині. Вона надає їм неймовірні силу, витривалість і швидкість. Натомість, варвари, що слідують Шляхом Провісника Шторму, вчаться перетворювати свою Лють на мантію первісної магії, що в'ється довкола них. Перебуваючи у Люті, варвар цього шляху поринає у зв'язок із природою, щоб створити потужні магічні ефекти.

Провісники Шторму, як правило, є елітними чемпіонами, що тренуються разом з друїдами, рейнджерами та іншими, хто поклявся захищати природне царство. Інші Провісники Штормів відточують своє ремесло в елітних ложах, що засновані у регіонах, зруйнованих штормами, на замерзлих теренах на краю світу, або глибоко в найспекотніших пустелях.

#### Аура Шторма (Storm Aura)

Коли ви обираєте цей шлях на 3-му рівні, ви починаєте випромінювати магічну бурхливу ауру під час Люті. Аура поширюється на 10 футів від вас у всіх напрямках, але не через повне укриття.

Ваша аура має ефект, який активується, коли ви входите у свою Лють, і ви можете знову активувати цей ефект під час кожного свого ходу як бонусну дію. Виберіть пустелю, море або тундру. Ефект вашої аури залежить від вибраного середовища, як детальніше описано нижче. Ви можете змінити свій вибір середовища, коли досягнете нового рівня у класі варвара.

Якщо ефекти вашої аури вимагають рятівного кидка, КС дорівнює 8 + ваш бонус Кваліфікації + ваш модифікатор Комплекції.

- Пустеля. Коли цей ефект активовано, всі інші істоти у вашій аурі отримують по 2 пошкоджень від вогню. Пошкодження збільшуються, коли ви досягаєте певних рівнів у класі варвара: до 3 на 5-му рівні, 4 на 10-му рівні, 5 на 15-му рівні та 6 на 20-му рівні.
- Море. Коли цей ефект активовано, ви можете вибрати іншу істоту, яку ви бачите у своїй аурі. Ціль повинна зробити рятівний кидок Спритності. Ціль отримує 1d6 пошкоджень від блискавки, якщо кидок провалено, або вдвічі менше пошкоджень, якщо ні. Пошкодження збільшується, коли ви досягаєте певних рівнів у класі варвара: до 2d6 на 10-му рівні, 3d6 на 15-му рівні та 4d6 на 20-му рівні.
- Тундра. Коли цей ефект активовано, кожна вибрана вами істота у вашій аурі отримує 2 тимчасові хіти, оскільки крижані духи змушують її страждати. Тимчасові очки здоров’я збільшуються, коли ви досягаєте певних рівнів у класі варвара: до 3 на 5-му рівні, 4 на 10-му рівні, 5 на 15-му рівні та 6 на 20-му рівні.

#### Душа Бурі (Storm Soul)

На 6-му рівні шторм дає вам переваги, навіть коли ваша аура не активна. Переваги залежать від середовища, яке ви вибрали для своєї Аури Шторма.

- Пустеля. Ви отримуєте Опір до вогню і не страждаєте від сильної спеки, як описано у Книзі Майстра Підземелля. Крім того, використавши Дію, ви можете доторкнутися до легкозаймистого предмета, який ніхто не носить на собі чи не тримає на момент вашого доторку, і підпалити його.
- Море. Ви отримуєте Опір до пошкоджень блискавкою і можете дихати під водою. Ви також отримуєте швидкість плавання 30 футів.
- Тундра. Ви отримуєте Опір до пошкоджень від холоду і не страждаєте від сильного холоду, як описано у Книзі Майстра Підземелля. Крім того, використавши Дію, ви можете торкнутися води і перетворити її 5-футовий об'єм на лід, який розтане через 1 хвилину. Ця дія не вдається, якщо будь-яка істота знаходиться в об'ємі води, що ви намагаєтеся заморозити.

#### Захищаючий Шторм (Shielding Storm)

На 10-му рівні ви навчаєтеся використовувати свої вміння, пов'язані зі штормом, щоб захистити інших. Кожна істота на ваш вибір отримує Опір до пошкодження, яке ви отримали від функції Душа Бурі, поки істота знаходиться у вашій Аурі Шторма.

#### Лютуючий Шторм (Raging Storm)

На 14-му рівні сила шторму, який ви направляєте, стає ще більшою, впливаючи напряму на ваших ворогів. Ефект залежить від середовища, яке ви вибрали для своєї Аури Шторма.

- Пустеля. Негайно після того, як істота у вашій аурі попаде по вам атакою, ви можете використати свою реакцію, щоб змусити цю істоту зробити рятівний кидок Спритності. При провалі кидка істота отримує пошкодження від вогню, що дорівнює вашому рівню Варвара.
- Море. Коли ви атакуєте істоту у своїй аурі, ви можете використати свою реакцію, щоб змусити цю істоту зробити рятівний кидок Сили. При провалі кидка, істота збивається з ніг, ніби її вдарила хвиля.
- Тундра. Щоразу, коли активується ефект вашої Аури Шторма, ви можете вибрати одну істоту, яку ви бачите в аурі. Ця істота має досягти успіху під час рятівного кидка Сили, або її швидкість буде зменшена до 0 до початку вашого наступного ходу, оскільки магічний мороз покриває її.


### Шлях Дикої Магії (Path of Wild Magic)
Джерело: Tasha's Cauldron of Everything

Багато місць у мультивсесвіті рясніють красою, сильними емоціями та нестримною магією; Фейвілд, Верхні Плани та інші сфери надприродної сили випромінюють їх та можуть глибоко впливати на розумних істот. Як істоти з глибокими почуттями, варвари особливо сприйнятливі до цих диких впливів, а деякі варвари навіть трансформуються цією магією. Ці наповнені магією варвари слідують Шляху Дикої Магії. Варвари ельфів, тіфлінгів, аасімарів і дженазі часто шукають цей шлях, прагнучи виявити потойбічну силу своїх предків.

#### Усвідомлення магії (Magic Awareness)

Коли ви оберете цей шлях на 3-му рівні, використаши Дію, ви можете відкрити своє усвідомлення присутності концентрованої магії. До кінця свого наступного ходу ви знаєте місцезнаходження будь-якого закляття або магічного предмета в радіусі 60 футів від вас, якщо вони не знаходяться за повним укриттям. Коли ви відчуваєте закляття, ви дізнаєтеся, до якої школи магії воно належить.

Ви можете використовувати цю функцію кількість разів, що дорівнює вашому бонусу Кваліфікації, і ви відновите всі витрачені використання, коли завершите довгий відпочинок.

#### Дикий сплеск (Wild Surge)

На 3-му рівні магічна енергія, що кипить всередині вас, іноді виривається назовні. Коли ви входите у Лють, киньте кубик d8 та визначте ефект за таблицею Дикої Магії.
Якщо ефект вимагає спасброска, КС дорівнює 8 + ваш бонус Кваліфікації + ваш модифікатор Комплекції.

##### Таблиця Дикої Магії

| d8 | Ефект Дикої Магії |
|----|-------------------|
| 1  | Кожна істота за вашим вибором, яку ви можете побачити в радіусі 30 футів від себе, має виконати рятівний кидок Комплекції, або отримати 1d12 некротичних пошкоджень. Ви також отримуєте тимчасові хіти, що дорівнюють 1d12 плюс ваш рівень варвара. |
| 2  | Ви телепортуєтеся на 30 футів на незайняте місце, яке ви бачите. Поки ваша Лють не закінчиться, ви можете знову використовувати цей ефект у кожен свій хід, як бонусну дію. |
| 3  | Нематеріальний дух, схожий на фламфа або піксі (на ваш вибір), з’являється у межах 5 футів від однієї істоти на ваш вибір, яку ви можете побачити у межах 30 футів від вас. Наприкінці поточного ходу цей дух вибухає, і кожна істота в радіусі 5 футів від нього має досягти успіху у рятівному кидку Спритності, або отримати 1d6 силових пошкоджень. Поки ваша Лють триває, ви можете використовувати цей ефект знову як бонусну дію, викликаючи іншого духа, у кожен свій хід до її закінчення. |
| 4  | Магія наповнює одну зброю, яку ви тримаєте, на ваш вибір (якщо ви тримаєте більше однієї). Поки ваша Лють не закінчиться, тип пошкодження зброї змінюється на силове, і вона набуває властивостей Легка та Метальна із нормальною дальністю 20 футів і великою дальністю 60 футів. Якщо зброя залишає вашу руку, зброя знову з’являється у вашій руці у кінці поточного ходу. |
| 5  | Щоразу, коли будь-яка істота попаде по вас атакою до того, як ваша Лють закінчиться, ця істота отримує 1d6 силових пошкоджень, оскільки ваша магія викидається з вас на неї в якості відплати. |
| 6  | Доки ваша Лють не закінчиться, вас оточують різнокольорові захисні вогники; ви отримуєте бонус +1 до AC, і ваші союзники отримують такий самий бонус, поки перебувають у межах 10 футів від вас. |
| 7  | Навколо вас тимчасово розквітають та розростаються квіти і лози; поки ваша Лють не закінчиться, земля у межах 15 футів від вас є важкою місцевістю для ваших ворогів. |
| 8  | З ваших грудей вилітає заряд світла. Інша істота за вашим вибором, яку ви можете побачити в радіусі 30 футів від себе, має досягти успіху у рятівному кидку Комплекції, або отримати 1d6 сяючих пошкоджнь і осліпнути до початку вашого наступного ходу. Поки ваша Лють не закінчиться, ви можете знову використовувати цей ефект у кожному своєму ході за бонусну дію. |

#### Підтримуюча магія (Bolstering Magic)

Починаючи з 6-го рівня, ви можете використовувати свою дику магію, для підтримки себе або свого супутника. Використавши Дію, ви можете доторкнутися до однієї істоти (включно з собою) і надати цій істоті одну з наступних переваг на ваш вибір:
- Протягом 10 хвилин істота може кидати d3 щоразу, коли робить кидок атаки або перевірку здібностей, і додає отримане число до кидка d20.
- Киньте d3. Істота відновлює один витрачений слот заклинання, рівень якого дорівнює числу викинутого або меншого (на вибір істоти). Як тільки істота отримує цю вигоду, ця істота не зможе отримати її знову, поки не завершить довгий відпочинок.

Ви можете виконати цю дію кількість разів, що дорівнює вашому бонусу Кваліфікації, і ви відновите всі витрачені використання, коли закінчите довгий відпочинок.

#### Нестабільна Відповідь (Unstable Backlash)

На 10-му рівні, коли вам загрожує небезпека у час, коли ви Лютуєте, магія всередині вас може вибухнути; негайно після того, як ви ви отримаєте пошкодження або провалите рятівний кидок під час Люті, ви можете використати свою реакцію, щоб зробити кидок по таблиці Дикої Магії і негайно відтворити ефект, який ви отримали. Цей ефект замінює ваш поточний ефект Дикої Магії.

#### Контрольований сплеск (Controlled Surge)

На 14-му рівні, коли ви робите кидок по Таблиці Дикої Магії, ви можете кинути кубик двічі та вибрати, який з двох ефектів буде застосовано. Якщо ви кидаєте однакове число на обох кубиках, ви можете проігнорувати число і вибрати будь-який ефект з таблиці.


### Шлях Поборника (Path of the Zealot)
Джерело: Xanathar's Guide to Everything

Деякі божества надихають своїх послідовників впадати у бойову лють. Ці варвари — Поборники — воїни, що каналюють свою Лють у потужні прояви божественної сили.

Багато богів у світі Підземель і Драконів надихають своїх послідовників прийняти цей шлях. Темпус із Забутих Королівств, Гекстор та Ерітнул зі світу Сірого Яструба – яскраві приклади. Загалом, боги, які надихають поборників, є божествами боротьби, руйнування та насильства. Не всі вони злі, але добрих серед них мало.

#### Божественна Лють (Divine Fury)

Коли ви обираєте цей шлях на 3-му рівні, ви можете направляти божественну лють у свої удари. Поки ви Лютуєте, перша істота, яку ви вдарите у кожний свій хід зброєю, отримує додаткове пошкодження, що дорівнює 1d6 + половина вашого рівня варвара. Додаткові пошкодження є некротичними або сяючими; ви обираєте тип пошкодження, коли отримуєте цю функцію і не можете їх змінити.

#### Воїн богів (Warrior of the Gods)

На 3-му рівні ваша душа стає позначена для нескінченної битви. Якщо закляття, наприклад, Підняти Мертвих, має єдиний ефект повернення вас до життя (але не до стану немертвого), заклинателю не потрібні матеріальні компоненти, щоб накласти його на вас.

#### Фанатичний фокус (Fanatical Focus)

Починаючи з 6-го рівня, божественна сила, що розпалює вашу гнів, може захистити вас. Якщо ви провалили рятівний кидок під час Люті, ви можете перекинути його, і маєте використати результат нового кидка. Ви можете використовувати цю здатність лише один раз за Лють.

#### Палка присутність (Zealous Presence)

На 10-му рівні ви навчаєтеся направляти божественну силу, щоб надихати палкість в інших. У якості бонусної дії, ви можете випустити бойовий клич, наповнений божественною енергією. До десяти інших істот на ваш вибір в радіусі 60 футів від вас, які можуть чути, отримують Перевагу під час кидків атаки та рятівникх кидків до початку вашого наступного ходу.
Скориставшись цією рисою, ви не зможете використовувати її знову, доки не завершите тривалий відпочинок.

#### Лють поза смертю (Rage Beyond Death)

Починаючи з 14-го рівня, божественна сила, яка розпалює вашу гнів, дозволяє вам уникати смертельних ударів. Поки ви лютуєте, 0 хітів не призведе вас до втрати свідомості. Ви все одно повинні робити рятівні кидки від смерті, і ви страждаєте від звичайних наслідків отримання пошкоджень, продовжуючи мати 0 хітів. Однак, якщо ви мали б померти через провал рятівних кидків, ви не помрете, доки ваша Лють не закінчиться, і ви помрете лише якщо після закінчення вашої Люті, у вас все ще буде 0 хітів.

