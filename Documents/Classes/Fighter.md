# Боєць (Fighter)

### Класові Риси

Як боєць, ви маєте наступні класові риси:

#### Хіти

**Кубик хітів:** 1d10 за кожен рівень Бійця

**Хіти на 1 рівні:** 10 + модифікатор Комплекції

**Хіти на наступних рівнях:** 1d10 (або 6) + ваш модифікатор Комплекції на кожному рівні Бійця після 1

#### Кваліфікації

**Броня:** Уся броня та щити

**Зброя:** Проста зброя, бойова зброя

**Інструменти:** Жодних

**Рятівні кидки:** Сила, Комплекція

**Навички:** Виберіть 2 серед наступних: Акробатика, Поводження з тваринами, Атлетика, Історія, Інсайт, Залякування, Сприйняття, Виживання

#### Початкове спорядження

Ви починаєте з наступним спорядженням, на додачу до того, що отримуєте зі свого Походження:

- (*a*) кольчуга або (*b*) шкіряна броня, довгий лук та 20 стріл
- (*a*) бойова зброя та щит або (*b*) 2 бойових зброї
- (*a*) легкий арбалет та 20 болтів або (*b*) 2 ручних сокири
- (*a*) Набір підземника або (*b*) Набір дослідника

**Таблиця - Боєць**

| Level | Бонус Кваліфікації | Риси                                                          |
|-------|--------------------|---------------------------------------------------------------|
| 1-й   | +2                 | Бойовий Стиль, Друге Дихання                                  |
| 2-й   | +2                 | Сплеск Дій (одне використання)                                |
| 3-й   | +2                 | Бойовий Архетип                                               |
| 4-й   | +2                 | Підвищення Атрибутів                                          |
| 5-й   | +3                 | Додаткова Атака                                               |
| 6-й   | +3                 | Підвищення Атрибутів                                          |
| 7-й   | +3                 | Риса Бойового Архетипу                                        |
| 8-й   | +3                 | Підвищення Атрибутів                                          |
| 9-й   | +4                 | Незламність (одне використання)                               |
| 10-й  | +4                 | Риса Бойового Архетипу                                        |
| 11-й  | +4                 | Додаткова Атака (2)                                           |
| 12-й  | +4                 | Підвищення Атрибутів                                          |
| 13-й  | +5                 | Незламність (two uses)                                        |
| 14-й  | +5                 | Підвищення Атрибутів                                          |
| 15-й  | +5                 | Риса Бойового Архетипу                                        |
| 16-й  | +5                 | Підвищення Атрибутів                                          |
| 17-й  | +6                 | Сплеск Дій (два використання), Незламність (три використання) |
| 18-й  | +6                 | Риса Бойового Архетипу                                        |
| 19-й  | +6                 | Підвищення Атрибутів                                          |
| 20-й  | +6                 | Додаткова Атака (3)                                           |


### Бойовий Стиль (Fighting Style)

Ви навчаєтеся певному стилю бою в якості своєї спеціальністі. Виберіть один із наступних варіантів. Ви не можете вибрати кожен варіант бойового стилю більше одного разу, навіть якщо згодом ви зможете вибрати знову.

#### Лучництво (Archery)
Ви набуваєте бонус +2 до атак з дальнею зброєю.

#### Оборона (Defense)
Поки ви носите броню, ви набуваєте + 1 КБ.

#### Дуелянтство (Dueling)
Коли ви берете рукопашну зброю в одну руку, і більше жодної зброї не використовуєте, ви маєте бонус +2 до пошкоджень цією зброєю.

#### Велика Зброя (Great Weapon Fighting)
Коли ви маєте результат кидка на пошкодження, що дорівнює 1 чи 2, якщо попали по ворогу зброєю, яку тримаєте двома руками, ви можете перекинути кубик та маєте прийняти новий результат (навіть якщо це знову буде 1 чи 2). Щоб ця риса спрацювала, зброя має бути дворучною або універсальною.

#### Захист (Protection)
Коли істота, яку ви бачите, атакує будь-яку ціль, крім вас, що знаходиться в радіусі 5 футів від вас, ви можете використати свою реакцію, щоб накласти заваду на кидок такої атаки. При цьому ви маєте нести щит та користатися ним.

#### Бій з двома зброями (Two-Weapon Fighting)
Коли ви атакуєте двома зброями, ви можете додати модифікатор Атрибута, що ви використовуєте для атаки основною зброєю, до пошкодження другою зброєю.

### Друге Дихання (Second Wind)

Ви маєте обмежене джерело додаткової витривалості, яку ви можете використати, щоб захистити себе від пошкоджень. У свій хід ви можете використати бонусну дію, щоб відновити хіти, кількість яких дорівнює 1d10 + ваш рівень бійця. Скориставшись цією рисою, ви повинні закінчити короткий або довгий відпочинок, перш ніж використовувати її знову.

### Сплеск Дій (Action Surge)

Починаючи з 2-го рівня, ви можете на мить вийти за межі своїх обмежень. У свій хід ви можете виконати одну додаткову дію на додаток до звичайної дії та можливу бонусну дію.
Скориставшись цією рисою, ви повинні закінчити короткий або довгий відпочинок, перш ніж використовувати її знову. Починаючи з 17-го рівня, ви можете використовувати його двічі перед відпочинком, але лише один раз за один хід.

### Бойовий Архетип (Martial Archetype)

На 3-му рівні ви обираєте архетип, якому прагнете наслідувати у своїх техніках бою та стилі. Виберіть один з субкласів, які вказані у кінці опису класу. Вибраний вами архетип надає вам додаткові риси на 3-му рівні і знову на 7-му, 10-му, 15-му та 18-му рівнях.

### Підвищення Атрибутів (Ability Score Improvement)

Коли ви досягаєте 4-го рівня, а потім 6-го, 8-го, 12-го, 14-го, 16-го, 19-го рівнів, ви можете підвищите один з ваших Атрибутів на 2, або два різних Атрибути  на 1. Ви не можете підвищите значення вашого атрибута більше 20, використовуючи цю рису.

### Додаткова Атака (Extra Attack)

Починаючи з 5-го рівня, ви можете атакувати двічі замість одного раза, коли ви виконуєте дію Атаки у свій хід.
Кількість атак збільшується до трьох, коли ви досягнете 11-го рівня в цьому класі і до чотирьох, коли ви досягнете 20-го рівня в цьому класі.

### Незламність (Indomitable)

Починаючи з 9-го рівня, ви можете перекинути рятівний кидок, який ви провалили. Якщо ви це робите, ви маєте використовувати новий результат, незважаючи на його значення. Ви можете використати цю рису 1 раз між двома довгими відпочинками.
Ви можете використовувати цю рису 2 рази між довгими відпочинками, починаючи з 13-го рівня і 3 рази, починаючи з 17-го рівня.

## Бойові Архетипи

Різні бійці обирають різні стилі та підходи до вдосконалення своєї майстерності. Бойовий архетип, якому ви вирішили наслідувати, відображає ваш власний підхід.

### Чемпіон (Champion)

Архетиповий чемпіон зосереджується на розвитку чистої фізичної сили, відточеної до смертельної досконалості. Ті, хто слідує за цим архетипом, поєднують суворі тренування з фізичною довершеністю, щоб завдати нищівних ударів.

#### Покращений Критичний Удар (Improved Critical)

Коли ви обираєте цей Архетип на 3-му рівні, ваша зброя починає наносити критичний удар на кидках атаки, що дорівнюють 19 чи 20.

#### Видатний Атлет (Remarkable Athlete)

Починаючи з 7 рівня, ви можете додати половину від вашого бонуса Кваліфікації (округлену вгору) до будь-якої вашої перевірки Сили, Спритності та Конституції, яку ви робите без використання бонуса Кваліфікації.
На додачу, коли ви робити довгий стрибок з розбігу, ви додаєте до дистанції, яку ви можете покрити, кількість футів, що дорівнює вашому модифікатору Сили.

#### Додатковий Бойовий Стиль (Additional Fighting Style)

На 10-му рівні ви можете вибрати інший Бойовий Стиль серед тих, що ще не обирали раніше.

#### Поліпшений Критичний Удар (Superior Critical)

Починаючи з 15-го рівня, ваша зброя починає наносити критичний удар на кидках атаки, що дорівнюють 18, 19 чи 20.

#### Виживший (Survivor)

На 18-му рівні, ви досягаєте вершити стійкості у битві. На початку кожного з ваших ходів, ви регенеруєте 5 + модифікатор Конституції хітів, якщо у вас залишилося менше, ніж половина хітів на початку вашого хода. Ця риса не спрацює, якщо у вас залишилося 0 хітів.