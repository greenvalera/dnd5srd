# Плут (Rogue)

### Особливості класа

Як плут, ви маєте наступні особливості класа

#### Хіти

**Кубик хітів:** 1d8 на кожному рівні Плута

**Хіти на 1 рівні:** 8 + ваш модифікатор Комплекції

**Хіти на наступних рівнях:** 1d8 (або 5) + ваш модифікатор Комплекції на кожному рівні Плута після 1-го

#### Кваліфікації

**Броня:** Легка броня

**Зброя:** Проста зброя, ручні арбалети, довгі мечі, рапіри, короткі мечі

**Інструменти:** Злодійське приладдя

**Рятівні кидки:** Спритність, Інтелект

**Навички:** Оберіть чотири з-поміж наступних: Акробатика, Атлетика, Обман, Інсайт, Залякування, Розслідування, Сприйняття, Виконання, Переконання, Вправність Рук та Скритність

#### Початкове спорядження

Ви починаєте з наступним спорядженням, на додачу до того, що отримуєте зі свого Походження:

- (*a*) рапіра або (*b*) короткий меч
- (*a*) короткий лук та сагайдак з 20 стрілами або (*b*) короткий меч
- (*a*) Набір зломщика, (*b*) Набір підземника або (*c*) Набір Дослідника
- Шкіряна броня, два кинджали та злодійське приладдя

**Таблиця - Плут**

| Рівень | Бонус Кваліфікації | Скритна Атака | Риси                                          |
|-------|---------------------|---------------|-----------------------------------------------|
| 1-й   | +2                  | 1d6           | Експертиза, Скритна атака, Злодійська говірка |
| 2-й   | +2                  | 1d6           | Хитра дія                                     |
| 3-й   | +2                  | 2d6           | Злодійський архетип                           |
| 4-й   | +2                  | 2d6           | Підвищення Атрибутів                          |
| 5-й   | +3                  | 3d6           | Неймовірне ухилення                           |
| 6-й   | +3                  | 3d6           | Експертиза                                    |
| 7-й   | +3                  | 4d6           | Виверт                                        |
| 8-й   | +3                  | 4d6           | Підвищення Атрибутів                          |
| 9-й   | +4                  | 5d6           | Риса Злодійського архетипа                    |
| 10-й  | +4                  | 5d6           | Підвищення Атрибутів                          |
| 11-й  | +4                  | 6d6           | Надійний талант                               |
| 12-й  | +4                  | 6d6           | Підвищення Атрибутів                          |
| 13-й  | +5                  | 7d6           | Риса Злодійського архетипа                    |
| 14-й  | +5                  | 7d6           | Сліпе чуття                                   |
| 15-й  | +5                  | 8d6           | Слизький розум                                |
| 16-й  | +5                  | 8d6           | Підвищення Атрибутів                          |
| 17-й  | +6                  | 9d6           | Риса Злодійського архетипа                    |
| 18-й  | +6                  | 9d6           | Невловимість                                  |
| 19-й  | +6                  | 10d6          | Підвищення Атрибутів                          |
| 20-й  | +6                  | 10d6          | Доторк Удачі                                  |
|       |                     |               |                                               |

### Експертиза (Expertise)

На 1-му рівні виберіть дві навички або одну зі своїх навичок і навичку роботи зі злодійським приладдям. Ваш бонус Кваліфікації подвоюється для будь-якої перевірки, яка використовує одну з вибраних навичок.
На 6-му рівні ви можете вибрати ще дві свої навички (у навичках або зі злодійським приладдям), щоб отримати цю перевагу.

### Скритна атака (Sneak Attack)

Починаючи з 1-го рівня, ви знаєте, як вдарити уміло та використати відволікання ворога. Один раз за хід ви можете завдати додаткові пошкодження 1d6 одній істоті, яку вразили атакою, якщо у вас є перевага в кидку на атаку. Для атаки має використовуватися легка або дистанційна зброя.
Вам не потрібна перевага у кидку атаки, якщо інший ворог цілі знаходиться в межах 5 футів від неї, цей ворог не є недієздатним, і ви не маєте завади у кидку атаки.
Сума додаткових пошкоджень збільшується, коли ви отримуєте рівні у цьому класі, як показано у стовпчику Скритна атака таблиці Плута.

### Злодійська говірка (Thieves' Cant)

Під час вашого тренування у шахрайських справах, ви навчилися злодійській говірці, секретній суміші діалекту, жаргону та коду, яка дозволяє вам приховувати повідомлення під час, здавалося б, звичайної розмови. Лише інше створіння, яке знає злодійську говірку, розуміє такі повідомлення. Щоб передати таке повідомлення, потрібно у чотири рази довше часу, ніж щоб висловити ту саму думку прямо.
Крім того, ви розумієте набір секретних знаків і символів, які використовуються для передачі коротких простих повідомлень, наприклад, чи є місцевість небезпечною чи територією гільдії злодіїв, чи є якісь цінності поблизу, чи люди в цій місцевості є легкою здобиччю позначає або надасть безпечну домівку для злодіїв, які втікають від закону.

### Хитра дія  (Cunning Action)

Починаючи з 2-го рівня, ваше швидке мислення та спритність дозволяють швидко рухатися та діяти. Ви можете виконати бонусну дію у кожному своєму ході у бою. Цю дію можна використовувати лише для виконання дій Відхід, Ривок або Сховатися.

### Злодійський архетип (Roguish Archetype)

На 3-му рівні ви обираєте архетип, якому наслідуєте: наприклад, Злодій, Убивця або Арканний Трікстер, детальніше описані у кінці опису класу. Ваш вибір архетипу надає вам функції на 3-му рівні, а потім знову на 9-му, 13-му та 17-му рівнях.

### Підвищення Атрибутів (Ability Score Improvement)

Коли ви досягаєте 4-го рівня, а потім 8-го, 10-го, 12-го, 16-го, 19-го рівнів, ви можете підвищите один з ваших Атрибутів на 2, або два різних Атрибути  на 1. Ви не можете підвищите значення вашого атрибута більше 20, використовуючи цю рису.

### Неймовірне ухилення (Uncanny Dodge)

Починаючи з 5-го рівня, коли істота, яку ви бачите, вражає вас атакою, ви можете використати свою реакцію, щоб удвічі зменшити шкоду від цієї атаки.

### Вивертання (Evasion)

Починаючи з 7-го рівня, ви можете спритно ухилятися від певних ефектів, що впливають на область, таких як вогненний подих червоного дракона або закляття льодовий шторм. Коли ви піддаєтеся ефекту, який дозволяє вам зробити рятівний кидок Спритності, щоб отримати лише половину шкоди, натомість ви не отримуєте жодної шкоди, якщо отримали успіх у рятівному кидку, і лише половину шкоди, якщо ні.

### Надійний талант (Reliable Talent)

До 11-го рівня ви покращували вибрані навички, поки вони не наблизиться до досконалості. Щоразу, коли ви виконуєте перевірку, яка дає вам змогу додати свій бонус кваліфікації, ви можете розглядати результат кидка на d20, що дорівнює 9 або менше, як 10.

### Сліпе чуття (Blindsense)

Починаючи з 14-го рівня, якщо ви здатні чути, ви знаєте місцезнаходження будь-якої прихованої або невидимої істоти у межах 10 футів від вас.

### Слизький розум (Slippery Mind)

До 15-го рівня сила вашого розуму зростає. Ви отримуєте Кваліфікацію у рятувальних кидках Мудрості.

### Невловимість (Elusive)

Починаючи з 18-го рівня, ви настільки швидкі, що нападники не можуть отримати переваги над вами. Жоден кидок атаки не має переваги проти вас, поки ви не є недієздатними.

### Доторк Удачі (Stroke of Luck)

На 20-му рівні у вас є дивовижний хист досягати успіху, коли це потрібно. Якщо ваша атака оминула ціль у вашому радіусі дії, ви можете перетворити промах на влучання. Крім того, якщо ви не пройшли будь-яку перевірку здібностей чи навичок, ви можете розглядати кидок d20 як 20.
Скориставшись цією рисою, ви не зможете використовувати її знову, доки не завершите короткий або довгий відпочинок.


## Злодійські Архетипи (Roguish Archetypes)

Плути мають багато спільних рис, у тому числі наголос на вдосконаленні своїх здібностей, точний і смертоносний підхід до бою та їхні дедалі швидкіші рефлекси. Але різні плути спрямовують ці таланти у різних напрямках, втілених злодійськими архетипами. Ваш вибір архетипу є відображенням вашої спрямованості — не обов'язково вказівкою на обрану вами професію, але в основному, описом ваших улюблених технік.

### Злодій (Thief)

Ви відточуєте свої навички у злодійських мистецтвах. Грабіжники, бандити, головорізи та інші злочинці зазвичай наслідують цей архетип, але крім них, також і ті, хто вважає себе професійними шукачами скарбів, дослідниками, копачами та слідчими. Окрім покращення спритності та скритності, ви навчитеся навичкам, корисним для вивчення стародавніх руїн, читання на незнайомих мовах і використання магічних предметів, які ви зазвичай не могли б використовувати.

#### Швидкі руки (Fast Hands)

Починаючи з 3-го рівня, ви можете використовувати бонусну дію, яку надає ваша Хитра дія, щоб виконати перевірку Вправність Рук (Спритність), використати свої злодійські приладдя, щоб роззброїти пастку чи відкрити замок, або виконати дію Використати предмет.

#### Високоповерхова робота (Second-Story Work)

Коли ви обираєте цей архетип на 3-му рівні, ви отримуєте здатність видиратися вгору швидше, ніж зазвичай; лазання більше не коштує додаткового руху.
Крім того, коли ви стрибаєте з розбігу, відстань, яку ви долаєте, збільшується на кількість футів, що дорівнює вашому модифікатору Спритності.

#### Найкраща Скритність (Supreme Sneak)

Починаючи з 9-го рівня, ви маєте перевагу у перевірці Скритності (Спритність), якщо рухаєтеся зі швидкістю не більше ніж половина від своєї базової швидкості протягом ходу.

#### Використати Магічний Предмет (Use Magic Device)

До 13-го рівня ви дізнаєтеся достатньо про дію магії, щоб імпровізувати при використанні магічних предметів, навіть якщо вони для вас не призначені. Ви ігноруєте всі вимоги щодо класу, раси та рівня для використання будь-яких магічних предметів.

#### Рефлекси злодія (Thief's Reflexes)

Коли ви досягнете 17-го рівня, ви навчаєтеся влаштовувати засідки та швидко втікати від небезпеки. Ви можете зробити два ходи під час першого раунду будь-якого бою. Ви виконуєте свій перший хід за вашою звичайною ініціативою, а другий хід – за вашою ініціативою мінус 10. Ви не можете використовувати цю рису, коли ви заскочені зненацька.

### Вбивця (Assassin)

Ви зосереджуєте своє навчання на похмурому мистецтві смерті. Ті, хто наслідують цьому архетипу, різноманітні: наймані вбивці, шпигуни, мисливці за головами та навіть спеціально помазані священики, навчені знищувати ворогів свого божества. Невидимість, отрута та маскування допомагають вам знищувати ваших ворогів зі смертоносною ефективністю.

#### Бонусні Кваліфікації (Bonus Proficiencies)

Коли ви обираєте цей архетип на 3-му рівні, ви отримуєте Кваліфікацію з комплектом маскування та набором отруйника.

#### Вбити (Assassinate)

Починаючи з 3-го рівня, ви досягаєте найбільшої смертоносності, коли отримуєте перевагу проти своїх ворогів. Ви маєте перевагу в кидках атаки проти будь-якої істоти, яка ще не брала участь у бою у цей раунд. Крім того, будь-який удар, який ви отримуєте проти заскоченою зненацька істоти, є критичним.

#### Експертність в інфільтрації (Infiltration Expertise)

Починаючи з 9-го рівня, ви можете безпомилково створювати фальшиві особи для себе. Ви повинні витратити 7 днів і 25 золотих монет, щоб створити історію, професію та приналежність для такої особи. Ви не можете сфальшувати особу, яка вже існує насправді (наприклад, відомого барда чи лицаря, що живе у тому ж замку, в який ви хочете проникнути). Наприклад, ви можете придбати відповідний одяг, рекомендаційні листи та офіційне посвідчення, щоб здаватися членом торгового дому у віддаленому місті, щоб проникнути у компанію інших багатих торговців.
Після цього, якщо ви замаскуєтесь під свою нову ідентичність, інші істоти вважатимуть вас цією людиною, доки не отримають очевидну причину більше так не вважати.

#### Самозванець (Impostor)

На 13-му рівні ви отримуєте здатність безпомилково імітувати мову, письмо та поведінку іншої людини. Ви повинні витратити не менше трьох годин на вивчення цих трьох компонентів поведінки людини, прислухаючись до мови, вивчаючи почерк і спостерігаючи за манерами.
Ваша хитрість непомітна для випадкового спостерігача. Якщо обережна істота підозрює, що щось не так, ви маєте перевагу на будь-яку перевірку Обману (Харизма), яку ви зробите, щоб уникнути виявлення.

#### Смертельний удар (Death Strike)

Починаючи з 17-го рівня, ви стаєте майстром миттєвої смерті. Коли ви атакуєте та вражаєте атакою істоту, яка була заскочена зненацька, вона повинна зробити рятівний кидок Комплекції (КС = 8 + ваш модифікатор Спритності + ваш бонус Кваліфікації). У разі провала, ваша ціль отримає подвійне пошкодження від такої атаки.