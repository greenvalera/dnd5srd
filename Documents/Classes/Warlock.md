# Відьмар (Warlock)

### Особливості класа

Як відьмар, ви маєте наступні особливості класа

#### Хіти

**Кубик хітів:** 1d8 на кожному рівні відьмаря

**Хіти на 1 рівні:** 8 + ваш модифікатор Комплекції

**Хіти на наступних рівнях:** 1d8 (або 5) + ваш модифікатор Комплекції на кожному рівні відьмаря після 1-го

#### Кваліфікації

**Броня:** Легка броня

**Зброя:** Проста зброя

**Інструменти:** Жодних

**Рятівні кидки:** Мудрість, Харизма

**Навички:** Оберіть дві навички з-поміж наступних: Аркана, Обман, Історія, Залякування, Розслідування, Природа та Релігія

#### Початкове спорядження

Ви починаєте з наступним спорядженням, на додачу до того, що отримуєте зі свого Походження:

- (*a*) легкий арбалет та 20 болтів або (*b*) будь-яка проста зброя
- (*a*) мішечок з компонентами або (*b*) арканний фокус
- (*a*) набір ученого or (*b*) набір підземника
- Шкіряна броня, будь-яка проста зброя та два кинджали

**Таблиця- Відьмар**

| Рівень | Бонус Кваліфікації | Риси                                 | Знані Заговори | Знані Закляття | Слоти Заклятть | Рівень Слотів | Знані Закликання |
|--------|--------------------|--------------------------------------|----------------|----------------|----------------|---------------|------------------|
| 1-й    | +2                 | Потойбічний покровитель, Магія Угоди | 2              | 2              | 1              | 1st           | -                |
| 2-й    | +2                 | Надприродні Закликання               | 2              | 3              | 2              | 1st           | 2                |
| 3-й    | +2                 | Дар Угоди                            | 2              | 4              | 2              | 2nd           | 2                |
| 4-й    | +2                 | Підвищення Атрибутів                 | 3              | 5              | 2              | 2nd           | 2                |
| 5-й    | +3                 | -                                    | 3              | 6              | 2              | 3rd           | 3                |
| 6-й    | +3                 | Риса Потойбічного покровителя        | 3              | 7              | 2              | 3rd           | 3                |
| 7-й    | +3                 | -                                    | 3              | 8              | 2              | 4th           | 4                |
| 8-й    | +3                 | Підвищення Атрибутів                 | 3              | 9              | 2              | 4th           | 4                |
| 9-й    | +4                 | -                                    | 3              | 10             | 2              | 5th           | 5                |
| 10-й   | +4                 | Риса Потойбічного покровителя        | 4              | 10             | 2              | 5th           | 5                |
| 11-й   | +4                 | Містична Таємниця (6-й рівень)       | 4              | 11             | 3              | 5th           | 5                |
| 12-й   | +4                 | Підвищення Атрибутів                 | 4              | 11             | 3              | 5th           | 6                |
| 13-й   | +5                 | Містична Таємниця (7-й рівень)       | 4              | 12             | 3              | 5th           | 6                |
| 14-й   | +5                 | Риса Потойбічного покровителя        | 4              | 12             | 3              | 5th           | 6                |
| 15-й   | +5                 | Містична Таємниця (8-й рівень)       | 4              | 13             | 3              | 5th           | 7                |
| 16-й   | +5                 | Підвищення Атрибутів                 | 4              | 13             | 3              | 5th           | 7                |
| 17-й   | +6                 | Містична Таємниця (9-й рівень)       | 4              | 14             | 4              | 5th           | 7                |
| 18-й   | +6                 | -                                    | 4              | 14             | 4              | 5th           | 8                |
| 19-й   | +6                 | Підвищення Атрибутів                 | 4              | 15             | 4              | 5th           | 8                |
| 20-й   | +6                 | Надприродній Володар                 | 4              | 15             | 4              | 5th           | 8                |
|        |                    |                                      |                |                |                |               |                  |

### Потойбічний покровитель (Otherworldly Patron)

На 1-му рівні ви укладаєте угоду з потойбічною істотою на ваш вибір: Арх-фея, Нечисть або Великий Древній, чи іншою, кожна з яких детально описана наприкінці опису класу. Ваш вибір надає вам риси на 1-му рівні та знову на 6-му, 10-му та 14-му рівнях.

### Магія Угоди (Pact Magic)

Ваші арканні дослідження та магія, надані вам вашим покровителем, дають вам можливість користуватися заклинаннями.

#### Заговори (Cantrips)

Ви знаєте два заговори на свій вибір зі списку заклинань відьмаря. На вищих рівнях ви вивчаєте додаткові заговори відьмарів за вашим вибором, як показано в стовпці Відомі заговори Таблиці відьмаря.

#### Слоти Заклятть (Spell Slots)

У таблиці Відьмар показано, скільки слотів для заклятть ви маєте для використання заклять відьмаря з 1 по 5 рівень. У таблиці також показано рівень цих слотів; усі ваші слоти для заклинань одного рівня. Щоб застосувати одне зі своїх заклятть відьмаря 1-го рівня або вище, ви повинні використати слот закляття. Ви відновлюєте всі використані слоти, коли завершуєте короткий або довгий відпочинок.

Наприклад, коли ви на 5-му рівні, у вас є два слоти для заклинань 3-го рівня. Щоб використати заклинання 1-го рівня *відьомська стріла*, ви повинні витратити один із цих слотів, і ви застосовуєте його як закляття 3-го рівня.


#### Закляття, відомі на 1-му рівні та вище (Spells Known of 1st Level and Higher)

На 1-му рівні ви знаєте два закляття 1-го рівня на ваш вибір зі списку заклинань відьмаря.

Стовпець Відомі закляття таблиці відьмарів показує, коли ви вивчаєте більше заклинань відьмарів на ваш вибір 1-го рівня та вище. Рівень вибраного вами закляття не повинен бути вищим за той, що вказаний у стовпці Рівень слота для вашого рівня. Коли ви досягаєте 6-го рівня, наприклад, ви вивчаєте нове закляття відьмаря, яке може бути 1-го, 2-го або 3-го рівня.

Крім того, коли ви отримуєте рівень у цьому класі, ви можете вибрати одне з відомих вам заклинань відьмаря та замінити його іншим заклинанням зі списку заклинань відьмаря, яке також має відповідати рівню, для якого у вас є слоти для заклинань.

#### Здатність до заклинання (Spellcasting Ability)

Харизма — це ваш Атрибут для визначення здатності до заклинання, тому ви використовуєте свою Харизму щоразу, коли закляття стосується вашої здатності його  накласти. Крім того, ви використовуєте свій модифікатор Харизми, коли встановлюєте КС рятівного кидка для заклинання відьмаря, яке ви використовуєте, і коли робите кидок атаки з ним.

**КС рятівного кидка** = 8 + ваш бонус Кваліфікації + ваш модифікатор Харизми

**Модифікатор кидка атаки для закляття** = ваш бонус Кваліфікації + ваш модифікатор Харизми

#### Фокус для заклятть (Spellcasting Focus)

Ви можете використовувати ваш арканний фокус як фокус для ваших відьмарських заклятть.

### Надприродні Закликання (Eldritch Invocations)

Вивчаючи окультні знання, ви знайшли надприродні закликання, фрагменти заборонених знань, які наповнюють вас незмінною магічною силою.

На 2-му рівні ви отримуєте два Надприродніх закликання на свій вибір. Ваші параметри виклику детально описано у кінці опису класу. Коли ви отримуєте певні рівні відьмаря, ви отримуєте додаткові закликання на свій вибір, як показано у стовпці Відомі закликання таблиці відьмаря.

Крім того, коли ви отримуєте рівень у цьому класі, ви можете вибрати одне із закликаннь, які ви знаєте, і замінити його іншим, яке ви можете вивчити на цьому рівні.

### Дар Угоди (Pact Boon)

На 3-му рівні ваш потойбічний покровитель дарує вам дар за вашу вірну службу. Ви отримуєте одну з наступних рис на ваш вибір.
Кожна опція Дара Угоди створює особливу істоту або об'єкт, який відображає природу вашого патрона.

#### Угода ланцюга (Pact of the Chain)

Ви вивчаєте закляття *знайти фамільяра* і можете використовувати його як ритуал. Воно не зараховується до вашої кількості відомих заклинань.
Коли ви використовуєте це заклинання, ви можете вибрати одну зі звичайних форм для вашого фамільяра або одну з наступних спеціальних форм: імп, псевдодракон, квазит або спрайт.
Крім того, коли ви виконуєте дію Атака, ви можете відмовитися від однієї зі своїх власних атак, щоб ваш фамільяр здійснив одну атаку своєю реакцією.

Ваш фамільяр розумніший, ніж типовий фамільяр. Його форма за замовченням може бути відображенням вашого патрона, як спрайт та псевдодракон, прив'язані до Арх-феї, чи імпи та квазити, прив'язані до Нечисті. Оскільки природа Великого Древнього незбагненна, для його фамільярів підходить будь-яка форма.

#### Угода Клинка (Pact of the Blade)

Ви можете використати свою дію, щоб створити зброю угоди у вільній руці. Ви можете вибрати форму цієї холодної зброї кожного разу, коли ви її створюєте. Ви досконало володієте нею. Ця зброя вважається магічною при розрахунку подолання опору та імунітету до немагічних атак і пошкоджень.

Ваша зброя угоди зникає, якщо вона перебуває на відстані понад 5 футів від вас протягом 1 хвилини чи більше. Вона також зникає, якщо ви використовуєте цю рису знову, якщо ви відкликаєте зброю (для цього не потрібно ніяких дій) або якщо ви помрете.

Ви можете перетворити одну магічну зброю на свою зброю угоди, виконавши спеціальний ритуал, під час якого тримаєте зброю. Ви виконуєте ритуал протягом 1 години, і його можна виконати під час короткого відпочинку. Потім ви можете звільнити зброю, перекинувши її в екстравимірний простір, і вона з'являтиметься щоразу, коли ви викликатимите свою зброю угоди. Ви не можете вплинути таким чином на артефакт або розумну зброю. Зброя перестає бути вашою зброєю угоди, якщо ви помрете, якщо ви виконуєте 1-годинний ритуал на іншій зброї або якщо ви використовуєте 1-годинний ритуал, щоб розірвати зв'язок із нею. Зброя з'являється біля ваших ніг, якщо вона знаходиться в позавимірному просторі, коли зв'язок розривається.

Якщо вашим покровителем є Арх-фея, вашою зброєю може бути тонкий клинок, оповитий виноградною лозою та листям. Якщо ви служите Нечисті, вашою зброєю може бути сокира з чорного металу, прикрашена декоративним полум'ям. Якщо вашим покровителем є Великий Древній, вашою зброєю може бути старовинний спис із вставленим у наконечник дорогоцінним каменем, висіченим так, щоб виглядати як жахливе немигаюче око.

#### Угода Гримуара (Pact of the Tome)

Ваш патрон дає вам гримуар під назвою Книга тіней. Коли ви отримаєте цю рису, виберіть три заговору зі списку заклинань будь-якого класу (не обов'язково з одного списку). Поки книга при вас, ви можете використовувати ці заговори за бажанням. Вони не зараховуються до вашої кількості відомих заговорів. Якщо їх немає у списку заклинань відьмаря, для вас це все одно закляття відьмаря.

Якщо ви втратите свою Книгу тіней, ви можете провести 1-годинну церемонію, щоб отримати заміну від свого патрона. Цей обряд можна проводити під час короткого або довгого відпочинку, і він знищує попередню книгу. Книга перетворюється на попіл, коли ви помираєте.

Ваша Книга тіней може бути чудовим фоліантом із позолоченими краями з чарами та ілюзіями, подарованими вам великодушною Арх-феєю. Це може бути важкий фоліант зі шкіри демона, обшитий залізом, який містить заклинання та заборонені знань про зловісні регіони планів, подарунок Нечисті. Або це може бути пошарпаний щоденник безумця, збожеволілого від контакту із Великим Древнім, у якому зберігаються уривки заклинань, які лише ваше власне зростаюче божевілля дозволяє вам зрозуміти та застосувати.

### Підвищення Атрибутів (Ability Score Improvement)

Коли ви досягнете 4-го рівня, а потім знову на 8-му, 12-му, 16-му та 19-му рівнях, ви можете підвищити один Атрибут за вашим вибором на 2 або два Атрибути за вашим вибором на 1. Як зазвичай, ви не можете збільшити Атрибут вище 20 за допомогою цієї функції.

### Містична Таємниця (Mystic Arcanum)

На 11-му рівні ваш покровитель дарує вам містичну таємницю під назвою арканум. Виберіть одне заклинання 6-го рівня зі списку заклятть відьмаря в якості цього арканума.

Ви можете застосувати своє свій Арканум один раз, не витрачаючи слот для заклинань. Ви повинні закінчити довгий відпочинок, перш ніж ви зможете зробити це знову.

На вищих рівнях ви отримуєте більше заклинань відьмаря на ваш вибір, які можна використати таким чином: одне заклинання 7-го рівня на 13-му рівні, одне заклинання 8-го рівня на 15-му рівні та одне заклинання 9-го рівня на 17-му рівні. Ви відновлюєте всі використання своєї Містичної Таємниці, коли закінчуєте довгий відпочинок.

### Надприродній Володар (Eldritch Master)

На 20-му рівні ви можете використовувати свій внутрішній резерв містичної сили, благаючи свого патрона відновити витрачені слоти заклятть. Ви можете витратити 1 хвилину, благаючи свого патрона про допомогу, щоб відновити всі витрачені слоти заклинань за допомогою вашої функції Магія Угоди. Після того, як ви відновите слоти для заклятть за допомогою цієї риси, ви повинні закінчити тривалий відпочинок, перш ніж ви зможете зробити це знову.

### Надприродні Закликання (Eldritch Invocations)

Якщо для Надприроднього закликання є передумови, ви повинні виконати їх, щоб вивчити його. Ви можете навчитися закликанню одночасно з виконанням цих умов. Умова щодо рівня стосується вашого рівня у цьому класі.

#### Агонізуючий вибух (Agonizing Blast)

*Передумова: Заговор Надприродній вибух*

Коли ви використовуєте *Надприродній вибух*, додайте свій модифікатор Харизми до пошкождення, яке він завдає під час удару.

#### Броня Тіней (Armor of Shadows)

Ви можете накласти *магічну броню* на себе за бажанням, не витрачаючи слот для заклятть або компоненти матеріалу.

#### Крок Сходження (Ascendant Step)

*Передумова: 9-й рівень*

Ви можете застосувати *левітацію* на собі за бажанням, не витрачаючи слот для заклинань або компоненти матеріалу.

#### Мова звірів (Beast Speech)

Ви можете використовувати *розмовляти з тваринами* за бажанням, не витрачаючи слот для заклятть.

#### Зманливий вплив (Beguiling Influence)

Ви отримуєте кваліфікацію у навичках Обману та Переконання.

#### Чарівний шепіт (Bewitching Whispers)

*Передумова: 7-й рівень*

Ви можете застосувати *примус* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Книга Прадавніх Таємниць (Book of Ancient Secrets)

*Передумова: риса Угода Гримуара*

Тепер ви можете вписувати магічні ритуали у свою Книгу тіней. Виберіть два закляття 1-го рівня, які мають тег "ритуал", зі списку заклятть будь-якого класу (обидва не обов'язково повинні бути з одного списку). Закляття з'являються у книзі та не враховуються у кількості заклятть, які ви знаєте. Маючи у руках Книгу Тіней, ви можете використовувати вибрані закляття як ритуали. Ви не можете творити ці закляття, окрім як в якості ритуалів, якщо ви не навчилися їх якимось іншим способом. Ви також можете накладати відомі вам закляття відьмаря, як ритуал, якщо воно має тег "ритуал".

Під час своїх пригод ви можете додати інші ритуальні заклинання до своєї Книги тіней. Коли ви знайдете таке заклинання, ви можете додати його до книги, якщо рівень закляття дорівнює або менше половини вашого рівня відьмаря (округлено у більшу сторону) і якщо ви можете приділити час, щоб переписати це закляття. Для кожного рівня закляття процес транскрипції займає 2 години та коштує 50 золотих монет за рідкісні чорнила, необхідні для вписування його у книгу.

#### Ланцюги Карцері (Chains of Carceri)

*Обов'язкова умова: 15-й рівень, риса Угода Ланцюга*

Ви можете застосувати *Втримати Чудовисько* за бажанням, націлившись на целестіала, нечисть або елементаля, не витрачаючи слот для заклятть або матеріальні компоненти. Ви повинні закінчити довгий відпочинок, перш ніж знову зможете використати це закликання на тій самій істоті.

#### Диявольский зір (Devil's Sight)

Ви можете нормально бачити в темряві, як магічній, так і немагічній, на відстані 120 футів.

#### Грізне слово (Dreadful Word)

*Передумова: 7-й рівень*

Ви можете застосувати *спантеличення* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Надприродній зір (Eldritch Sight)

Ви можете застосовувати *виявити магію* за бажанням, не витрачаючи слот для заклятть.

#### Надприродній спис (Eldritch Spear)

*Передумова: заговір Надприродній вибух*

Коли ви накладаєте *Надприродній вибух*, його радіус сягає 300 футів.

#### Очі хранителя рун (Eyes of the Rune Keeper)

Ви можете читати усе, що написано.

#### Нечиста Міць (Fiendish Vigor)

Ви можете накласти *фальшиве життя* на себе за бажанням як закляття 1-го рівня, не витрачаючи слот закляття або матеріальні компоненти.

#### Погляд двох розумів (Gaze of Two Minds)

Ви можете використати свою дію, щоб торкнутися гуманоїда, що не проти цього, та сприймати світ через його органи чуття до кінця вашого наступного ходу. Поки істота перебуває на тому самому плані існування, що й ви, ви можете використовувати свою дію на наступних ходах, щоб підтримувати цей зв'язок, продовжуючи її тривалість до кінця вашого наступного ходу. Сприймаючи за допомогою органів чуття іншої істоти, ви отримуєте перевагу від будь-яких особливих органів чуття, якими володіє ця істота, і ви залишаєтеся сліпими та глухими до свого власного оточення.

#### Життєпив (Lifedrinker)

*Передумова: 12-й рівень, риса Угода Клинка*

Коли ви вдаряєте істоту вашою зброєю угоди, ця істота отримує додаткові некротичні пошкодження, що дорівнюють рівну вашому модифікатору Харизми (мінімум 1).

#### Маска багатьох обличч (Mask of Many Faces)

Ви можете використовувати *замаскувати себе* за бажанням, не витрачаючи слот для заклятть.

#### Майстер безлічі форм (Master of Myriad Forms)

*Передумова: 15-й рівень*

Ви можете використовувати *змінити себе* за бажанням, не витрачаючи слот для заклятть.

#### Міньйони Хаосу (Minions of Chaos)

*Передумови: 9-й рівень*

Ви можете застосувати *прикликати елементаля* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Багно розуму (Mire the Mind)

*Передумови: 5-й рівень*

Ви можете застосувати *сповільнення* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Туманні видіння (Misty Visions)

Ви можете використовувати *Мовчазне Зображення* за бажанням, не витрачаючи слот для заклятть або матеріальні компоненти.

#### Заодно з тінями (One with Shadows)

*Передумови: 5-й рівень*

Коли ви перебуваєте у зоні слабкого світла чи темряви, ви можете використати свою дію, щоб стати невидимим, доки не поворухнетеся, не здійсните дію чи не використаєте реакцію.

#### Потойбічний стрибок (Otherworldly Leap)

*Передуумови: 9 рівень*

Ви можете застосувати *стрибок* на собі за бажанням, не витрачаючи слот для заклятть або матеріальні компоненти.

#### Відбиваючий вибух (Repelling Blast)

*Передумова: Заговір Надприродній Вибух*

Коли ви вдаряєте істоту за допомогою *надприроднього вибуху*, ви можете штовхнути істоту на відстань до 10 футів від себе по прямій лінії.

#### Скульптор плоті (Sculptor of Flesh)

*Передумови: 7 рівень*

Ви можете застосувати *поліморф* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Знак поганої прикмети (Sign of Ill Omen)

*Передумови: 5 рівень*

Ви можете застосувати *наділити прокляття* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Злодій п'яти доль (Thief of Five Fates)

Ви можете використати *згубу* один раз, використовуючи слот для заклятть відьмаря. Ви не можете робити це знову, поки не закінчите довгий відпочинок.

#### Спраглий клинок (Thirsting Blade)

*Передумова: 5-й рівень, риса Угода Клинка*

Ви можете атакувати своєю зброєю угоди двічі замість одного разу, коли ви виконуєте дію Атака у свій хід.

#### Видіння далеких царств (Visions of Distant Realms)

*Передумови: 15-й рівень*

Ви можете використовувати *чародійське Око* за бажанням, не витрачаючи слот для заклятть.

#### Голос майстра ланцюгів (Voice of the Chain Master)

*Передумова: функція Угода Ланцюга*

Ви можете телепатично спілкуватися зі своїм фамільяром і сприймати його органами чуття, доки ви перебуваєте на одному рівні існування. Крім того, сприймаючи відчуття свого фамільяра, ви також можете говорити через нього своїм власним голосом, навіть якщо ваш фамільяр зазвичай нездатний говорити.

#### Шепіт могил (Whispers of the Grave)

*Передумови: 9-й рівень*

Ви можете використовувати *розмовляти з мертвими* за бажанням, не витрачаючи слот для заклятть.

#### Відьомський зір (Witch Sight)

*Обов’язкові умови: 15 рівень*

Ви можете побачити справжню форму будь-якого змінювача форми або істоти, прихованої магією ілюзії чи трансмутації, поки ця істота перебуває у радіусі 30 футів від вас і в межах прямої видимості.

## Потойбічні покровителі (Otherworldly Patrons)

Істоти, які служать покровителями для відьмарів, — це могутні мешканці інших планів буття — не боги, але майже божественні за своєю могутністю. Різні покровителі надають своїм відьмарям доступ до різних сил і закликанням, й очікують значних послуг у відповідь.

Деякі покровителі збирають відьмарів, відносно вільно роздаючи містичні знання або вихваляючись своєю здатністю прив'язувати смертних до своєї волі. Інші покровителі наділяють могутністю неохоче і можуть укласти договір лише з одним чаклуном. Відьмарі, які служать одному патрону, можуть розглядати один одного як союзників, братів і сестер або суперників.

### Нечисть (The Fiend)

Ви уклали угоду з демоном із нижчих планів існування, істотою, чиї цілі злі, навіть якщо ви боретеся проти таких цілей. Такі істоти бажають зашкодити або знищити все, включно з вами. Нечисті, достатньо сильні, щоб укласти договір, включають лордів-демонів, таких як Демогоргон, Оркус, Фраз'Урб-луу та Бафомет; архідияволів, такі як Асмодей, Диспатер, Мефістофель і Беліал; особливо могутні ямні демони та балори; і ультролоти та інші лорди юголотів.

#### Розширений список заклятть (Expanded Spell List)

Нечисть дозволяє вам вибирати з розширеного списку заклинань, коли ви вивчаєте заклинання відьмаря. Наступні заклинання додано до списку заклинань відьмаря.

**Таблиця- Розширений список заклятть Нечисті**

| Рівень закляття | Закляття                         |
|-----------------|----------------------------------|
| 1-й             | Палаючі руки, Команда            |
| 2-й             | Сліпота/Глухота, Пекучий промінь |
| 3-й             | Вогняна куля, Смердюча хмара     |
| 4-й             | Вогняний щит, Стіна Вогню        |
| 5-й             | Полум'яний удар, Освячення       |
|                 |                                  |

#### Благословення Темного (Dark One's Blessing)

Починаючи з 1-го рівня, коли ви зменшуєте очок життя ворожої істоти до 0, ви отримуєте тимчасові хіти, які дорівнюють вашому модифікатору Харизми + вашому рівню відьмаря (мінімум 1).

#### Удача Темного (Dark One's Own Luck)

Починаючи з 6-го рівня, ви можете закликати свого патрона змінити долю на вашу користь. Коли ви робите перевірку здібностей або рятівний кидок, ви можете використати цю рису, щоб додати d10 до свого кидка. Ви можете зробити це після того, як побачите перший кидок, але до того, як відбудуться будь-які ефекти кидка.
Скориставшись цією рисою, ви не зможете використовувати її знову, доки не завершите короткий або довгий відпочинок.

#### Нечиста стійкість (Fiendish Resilience)

Починаючи з 10-го рівня, ви можете вибрати один тип пошкоджень, коли закінчите короткий або довгий відпочинок. Ви отримуєте Опір до цього типу шкоди, доки не виберете інший цією рисою. Пошкодження від магічної зброї або срібної зброї ігнорує цей опір.

#### Кинути крізь пекло (Hurl Through Hell)

Починаючи з 14-го рівня, коли ви вражаєте істоту атакою, ви можете використовувати цю рису, щоб миттєво перенести ціль на нижні плани. Істота зникає там, де вона була під час вашого удару, і її наче протягує крізь їхній кошмарний ландшафт.

У кінці вашого наступного ходу ціль повертається на місце, яке вона займала раніше, або на найближче незайняте місце. Якщо ціль не є демоном, вона отримує 10d10 психічних пошкоджень, коли переживає цей жахливий досвід.

Скориставшись цією рисою, ви не зможете використовувати її знову, доки не завершите довгий відпочинок.

### Арх-фея (The Archfey)

Ваш покровитель — лорд або леді фей, легендарна істота, яка зберігає таємниці, забуті ще до появлення смертних рас. Мотивація цієї істоти часто незбагненна, а іноді й химерна, і може включати прагнення до більшої магічної сили або залагодження прадавніх образ. Істоти цього типу включають Принца Мороза; Королеву Повітря і Темряви, правительку Похмурого Двору; Титанію, володарку Літнього Двору; її консорта Оберона, Зеленого Лорда; Хірсама, Принца Вар'ятів; стародавніх каргів, тощо.

**Таблиця- Розширений список заклятть Арх-феї**

| Рівень закляття | Закляття                                  |
|-----------------|-------------------------------------------|
| 1-й             | Фейське Полум'я, Сон                      |
| 2-й             | Вгамувати емоції, Примарна сила           |
| 3-й             | Миготіння, Ріст рослин                    |
| 4-й             | Домінувати над звіром, Більша невидимість |
| 5-й             | Домінувати над особою, Видимість          |
|                 |                                           |

#### Присутність фей (Fey Presence)

Починаючи з 1-го рівня, ваш покровитель дарує вам здатність відтворювати спокусливу та страшну присутність фей. Використавши дію, ви можете змусити кожну істоту у 10-футовому кубі, що починається від вас, зробити рятівний кидок Мудрості проти вашого КС рятівного кидка проти заклятть відьмаря. Істоти, яким не вдасться виконати рятівні кидки, будуть зачаровані або налякані вами (на ваш вибір) до кінця вашого наступного ходу.

Скориставшись цією рисою, ви не зможете використовувати її знову, доки не завершите короткий або довгий відпочинок.

#### Туманна втеча (Misty Escape)

Починаючи з 6-го рівня, ви можете зникнути у клубах тумана у відповідь на пошкодження. Коли ви отримуєте пошкодження, ви можете використати свою реакцію, щоб стати невидимим і телепортуватися на відстань до 60 футів у незайнятий простір, який ви бачите. Ви залишаєтеся невидимим до початку вашого наступного ходу або доки не атакуєте чи не використаєте заклинання.
Скориставшись цією рисою, ви не зможете використовувати її знову, доки не завершите короткий або довгий відпочинок.

#### Оманливий захист (Beguiling Defenses)

Починаючи з 10-го рівня, ваш покровитель навчає вас, як звернути магію ваших ворогів, що впливає на розум, проти них. Ви отримуєте імунітет до зачарування, і коли інша істота намагається зачарувати вас, ви можете використати свою реакцію, щоб спробувати звернути чари на цю істоту. Істота має досягти успіху в рятівному кидку Мудрості проти вашого КС рятівного кидка проти заклятть відьмаря або бути зачарованою вами на 1 хвилину чи поки істота не отримає будь-яких пошкодженнь.

#### Темний делірій (Dark Delirium)

Починаючи з 14-го рівня, ви можете занурити істоту в ілюзорне царство. Використавши дію, виберіть істоту, яку ви бачите в радіусі 60 футів від себе. Ця істота повинна зробити рятівний кидок Мудрості проти вашого КС рятівного кидка проти заклятть відьмаря. Якщо рятівний кидок істоти провалився, ви зачаровуєте або лякаєте її (на ваш вибір) на 1 хвилину або доки ваша концентрація не порушиться (ніби ви зосереджуєтеся на цьому заклятті). Цей ефект закінчується раніше, якщо істота отримує будь-які пошкодження.
Поки ця ілюзія не скінчиться, істота думає, що вона загубилася в туманному царстві, вигляд якого ви вибираєте. Істота може бачити і чути тільки себе, вас і ілюзію.
Ви повинні закінчити короткий або довгий відпочинок, перш ніж знову зможете використовувати цю рису.

### Великий Древній (The Great Old One)

Ваш покровитель — таємнича сутність, природа якої абсолютно чужа тканині реальності. Воно могло прийти з Далеких планів, простору за межами реальності, або це міг бути один із старших богів, відомих лише в легендах. Його мотиви незбагненні для смертних, а його знання настільки величезні та давні, що навіть найбільші бібліотеки бліднуть у порівнянні з величезними таємницями, які він зберігає. Великий Древній може не знати про ваше існування або зовсім байдужий до вас, але секрети, які ви дізналися, дозволяють вам черпати з цього свою магію.
Сутності цього типу включають Ґаунадар, що зветься "Те, що скрадається"; Таріздун, Прикутий Бог; Дендар, Нічний Змій; Заргон, Що Повертає; Великий Ктулху; та інші незбагненні істоти.

**Таблиця- Розширений список заклятть Арх-феї**

| Рівень закляття | Закляття                                       |
|-----------------|------------------------------------------------|
| 1-й             | Диссонансний шепіт, Бридкий Сміх Таші          |
| 2-й             | Виявити думки, Примарна сила                   |
| 3-й             | Яснобачення, Послання                          |
| 4-й             | Домінувати над звіром, Евардові Чорні Мацальця |
| 5-й             | Домінувати над особою, Телекінез               |
|                 |                                                |

#### Пробуджений розум (Awakened Mind)

Починаючи з 1-го рівня, ваші чужорідні знання дають вам можливість торкатися свідомості інших істот. Ви можете телепатично розмовляти з будь-якою істотою, яку бачите в радіусі 30 футів від вас. Вам не потрібно знати спільну мовою з істотою, щоб вона зрозуміла ваші телепатичні висловлювання, але істота повинна бути здатною розуміти принаймні одну мову.

#### Ентропійний захист (Entropic Ward)

На 6-му рівні ви навчитеся магічно захищатися від нападу та перетворювати невдалий удар ворога на удачу для себе. Коли істота робить кидок атаки проти вас, ви можете використовувати свою реакцію, щоб завдати надати заваду цьому кидку. Якщо атака оминула вас, ваш наступний кидок атаки проти істоти має перевагу, якщо ви зробите це до кінця свого наступного ходу.

Скориставшись цією рисою, ви не зможете використовувати її знову, доки не завершите короткий або довгий відпочинок.

#### Щит думок (Thought Shield)

Починаючи з 10-го рівня, ваші думки не можна прочитати за допомогою телепатії чи інших засобів, якщо ви не дозволите це. У вас також є Опір до психічних пошкодженнь, і щоразу, коли істота завдає вам психічні пошкодження, ця істота отримує таку саму кількість пошкодженнь, що і ви.

#### Створення раба (Create Thrall)

На 14-му рівні ви отримуєте здатність інфікувати розум гуманоїда чужорідною магією свого покровителя. Ви можете використати дію, щоб торкнутися недієздатного гуманоїда. Ви зачаровуєте цю істоту, доки на неї не буде накладено закляття Прибрати прокляття, з неї не буде знято у будь-який спосіб зачарований стан, або ви знову не використаєте цю рису на іншій істоті.
Ви можете телепатично спілкуватися із зачарованою істотою, доки ви двоє перебуваєте на одному плані існування.
