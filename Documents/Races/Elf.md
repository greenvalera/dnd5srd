# Ельф (Elf)

### Ельфійські риси

Ваш персонаж-ельф має різноманітні природні здібності, що є результатом тисяч років ельфійського вдосконалення.

***Підвищення атрибутів***. Ваша Спритність збільшується на 2.

***Вік***. Хоча ельфи досягають фізичної зрілості приблизно у тому ж віці, що і люди, ельфійське розуміння дорослості виходить за межі фізичного зростання до охоплення світського досвіду. Ельф зазвичай вважається зрілим та отримує доросле ім'я у віці 100 років. Ельфи доживають до 750 років.

***Схильність***. Ельфи люблять свободу, різноманіття та самовираження, тому вони схиляються до м'якіших аспектів хаосу. Вони цінують та захищають свободу інших так само, як і власну, і частіше є добрими, ніж навпаки. Виключенням є дроу, їхнє вигнання зробило їх порочними та небезпечними. Дроу частіше злі, ніж навпаки.

***Розмір***. Ельфи можуть бути від менше 5 до вище за 6 футів. Їхній розмір вважається Середнім.

***Швидкість***. Ваша базова швидкість переміщення - 30 футів.

***Темнобачення***. Звиклі до сутінок лісів та ночного неба, ви маєте чудовий зір у повній пітьмі чи при тьмяному світлі. Ви можете бачити у радіусі 60 футів довкола вас у тьмяному освітленні, наче в яскравий день, а у повній пітьмі - ніби у тьмяному освітленні. Ви не можете розрізняти кольори у тьмяному світлі, лише відтінки сірого.

***Гостре Чуття***. Ви маєте Кваліфікацію у навичці Сприйняття.

***Фейське Походження***. Ви маєте перевагу у рятівних кидках проти зачаровування, і магія не може змусити вас поринути у сон.

***Транс***. Ельфи не потребують сна. Замість цього, вони занурюються у глибоку медитацію, залишаючись частково при свідомості, на 4 години на добу. Загальною мовою така медитація називається "транс". Протягом медитації ви можете марити про щось; такі марення насправді є ментальними вправами, що стають рефлексійними з роками практими. Після відпочинку у такий спосіб, ви отримуєте ті ж переваги, що і людина після 8-годинного сну.

***Мови***. Ви можете розмовляти, читати та писати Загальною та Ельфійською. Ельфійська мова плавна, з тонкими інтонаціями та заплутаною граматикою. Ельфійська література багата та розмаїта, їхні пісні та поеми знамениті серед інших рас. Багато бардів вивчають їхню мову, щоб додати ельфійські балади до свого репертуару.

## Високий ельф

Як високий ельф, ви маєте гострий розум та опанували щонайменше якісь основи магії. У багатьох фентезійних ігрових світах є два типажа високих ельфів. Перший типаж - це високомірні та пихаті ельфи, що вважають себе кращими за усіх не-ельфів, та інколи навіть за інших ельфів. Другий - більш поширений та дружній, що часто зустрічається серед людей та інших рас.

***Підвищення атрибутів***. Ваш Інтелект підвищується на 1.

***Ельфійське бойове тренування***. Ви маєте Кваліфікацю з довгим мечем, коротким мечем, коротким луком та довгим луком.

***Заговір***. Ви маєте 1 заговір на ваш вибір з переліку заклять чарівника. Інтелект визначає вашу здатність до заклинання для цього заговору.

***Додаткова мова***. Ви можете розмовляти, читати та писати додатковою мовою на ваш вибір.

## Лісовий ельф

***Підвищення атрибутів***. Ваша Мудрість підвищується на 1.

***Ельфійське бойове тренування***. Ви маєте Кваліфікацю з довгим мечем, коротким мечем, коротким луком та довгим луком.

***Швидконогий***. Ваша швидкість переміщення дорівнює 35 футів.

***Маска дикої природи***. Ви можете спробувати сховатися, навіть якщо ви ледь приховані за опадаючою листвою, важким дощем, падаючим снігом, туманом чи іншим природним явищем.

## Темний ельф

***Підвищення атрибутів***. Ваша Харизма підвищується на 1.

***Видатне Темнобачення***. Ви можете бачити у радіусі 120 футів довкола вас у тьмяному освітленні, наче в яскравий день, а у повній пітьмі - ніби у тьмяному освітленні. Ви не можете розрізняти кольори у тьмяному світлі, лише відтінки сірого.

***Чутливість до сонячного світла***. Ви маєте заваду, коли виконуєте кидки атаки та Мудрості (Сприйняття), що залежать від вашого зору, коли ви, ціль атаки чи будь-що, що ви намагаєтеся сприйняти зором, знаходиться на прямому сонячному світлі.

***Магія Дроу (Темний Ельф)***. Вам відомий заговір Танцюючі Вогники. Коли ви досягаєте 3-го рівня, ви можете накладати закляття Фейське Полум'я. На 5-му рівні ви вивчаєте закляття Пітьма. Харизма є вашим атрибутом для накладання цих заклять. Усі закляття (крім Заговора), що ви можете накладати за допомогою цієї риси, можна використовувати лише 1 раз між 2 довгими відпочинками.

***Бойове тренування Дроу***. Ви маєте Кваліфікацю з рапірою, коротким мечем, ручним арбалетом.

## Морський ельф
Джерело: Mordenkainen's Tome of Foes

Морські ельфи закохалися в дику красу океану у перші дні мультивсесвіту. У той час, як інші ельфи подорожували між землями, морські ельфи плавали найглибшими течіями і досліджували води у сотнях світів. Сьогодні вони живуть невеликими, прихованими спільнотами на мілководді океану та на Елементному Плані Води.

***Підвищення атрибутів***. Ваша Комплекція підвищується на 1.

***Бойове тренування морських ельфів***. Ви маєте Кваліфікацію зі списом, тризубом, легким арбалетом та сіткою.

***Дитя моря***. Ви маєте швидкість переміщення у воді 30 футів і можете дихати у воді та повітрям землі.

***Друг моря***. Використовуючи жести та звуки, ви можете спілкуватися з будь-якою твариною, що має вроджену здатність плавати.

***Мови***. Ви можете розмовляти, читати та писати Акванською.

## Шадар-кай
Джерело: Mordenkainen's Tome of Foes

Присягнувши Королеві Воронів, таємничі шадар-кай вирушили на Матеріальний план з Тінепаду, щоб донести туди її волю. Колись вони були феями, як і решта їхніх ельфійських родичів, а тепер перебувають у дивному стані між життям і смертю. Еладріни і шадар-кай схожі як віддзеркалення одне одного: одні сповнені емоцій, інший — майже позбавлені.

***Підвищення атрибутів***. Ваша Комплекція підвищується на 1.

***Некротичний Опір***. Ви маєте Опір до некротичних пошкоджень.

***Благословіння Королеви Воронів***. Використавши бонусну дію, ви можете чарівним способом телепортуватися на відстань до 30 футів на незайняте місце, що ви можете його бачити. Використавши цю рису, ви не можете використати її знову, поки не завершите довгий відпочинок. Починаючи з 3-го рівня, ви отримуєте Опір до всіх видів пошкодження, коли виконуєте цей телепорт. Опір залишається до початку вашого наступного ходу. Протягом його дії, ви виглядаєте як примарна напівпрозора фігура.

## Блідий ельф
Джерело: Explorer's Guide to Wildemount

***Підвищення атрибутів***. Ваша Мудрість підвищується на 1.

***Загострені чуття***. Ви маєте перевагу на перевірки Розслідування та Інсайта

***Благословення Місячного Ткача***. Вам відом заговір Світло. Коли ви досягаєте 3-го рівня, ви можете накладати закляття Сон 1 раз між двома довгими відпочинками. Коли ви досягаєте 5-го рівня, ви можете накладати закляття Невидимість (тільки на себе) 1 раз між двома довгими відпочинками. Вам не потрібні матеріальні компоненти для накладання заклять, що вам надає ця риса. Мудрість є Атрибутом для перевірки вашої можливості накладання цих заклять.

## Еладрін
Джерело: Dungeon Masters Guide

Чарівні істоти, що міцно пов'язані з природою, еладріни живуть у сутінковому царстві Фейвілду. Їхні міста іноді переходять на матеріальний план, ненадовго з'являючись у гірських долинах або на глибоких лісових галявинах, а потім знову зникають у Фейвілді.

***Підвищення атрибутів***. Ваш Інтелект підвищується на 1.

***Ельфійське бойове тренування***. Ви маєте Кваліфікацю з довгим мечем, коротким мечем, коротким луком та довгим луком.

***Крок феї***. Ви можете накладати закляття Туманний крок 1 раз, використовуючи цю рису. Після цього для її відновлення ви маєте закінчити короткий чи довгий відпочинок.

## Еладрін (альтернатива)
Джерело: Mordenkainen's Tome of Foes

Еладрін — це ельфи, що мешкають у Фейвілді, царстві краси, непередбачуваних емоцій і безмежної магії. Еладрін асоціюється з одним із чотирьох сезонів і має забарвлення, що нагадує цей сезон, що також може вплинути на настрій еладріна:

- Осінь – це пора миру та доброзичливості, коли літній урожай ділиться між усіма.
- Зима – це пора споглядань і суму, коли яскрава енергія світу дрімає.
- Весна – пора радості та святкування, позначена веселощами, коли минає зимовий смуток.
- Літо – пора сміливості й агресії, пора нестримної енергії.

Деякі еладріни залишаються пов'язаними з певним сезоном протягом усього життя, тоді як інші еладріни трансформуються, приймаючи характеристики нового сезону.

Закінчивши довгий відпочинок, будь-який еладрін може змінити свій сезон. Еладрін може вибрати сезон, який зараз триває у світі, або, можливо, сезон, який найбільше відповідає поточному емоційному стану еладріна. Наприклад, еладрін може перейти на осінь, якщо він наповнений задоволенням, інший еладрін може змінитися на зиму, якщо його занурено у смуток, інший може світитися від радості і стати еладріном весни, а лють може змусити сезон еладріна змінитися на літо.

У наведених нижче таблицях пропонуються індивідуальні пропозиції для еладріна для кожного сезону. Ви можете кидати кубики для визначення нових рис, або використовувати таблиці як джерело для створення власних характеристик.

***Підвищення атрибутів***. Ваша Харизма підвищується на 1.

***Крок феї***. Використавши бонусну дію, ви можете чарівним способом телепортуватися на відстань до 30 футів на незайняте місце, що ви можете його бачити. Використавши цю рису, ви не можете використати її знову, поки не завершите довгий відпочинок. Починаючи з 3-го рівня, ви отримуєте ефект, що залежить від вашого поточного сезону; якщо ефект потребує рятівного кидка, до його КС дорівнює 8 + ваш бонус Кваліфікації + ваш бонус Харизми. Ефекти є наступними:

- Осінь – негайно після вашого Кроку феї, до двох істот на ваш вибір, яких ви можете бачити у радіусі 10 футах від вас, мають отримати успіх у рятівному кидку на Мудрість, або будуть зачаровані вами на 1 хвилину, або поки ви чи ваші товариші не нанесуть їм будь-які пошкодження.
- Зима – коли ви використовужте ваш Крок феї, 1 істота на ваш вибір, що ви можете бачити у радіусі 5 футів від вас до телепорта, має отримати успіх у рятівному кидку на Мудрість, або буде налякана до кінця вашого наступного ходу.
- Весна – коли ви використовуєте ваш Крок феї, ви можете торкнутися однієї воліючої цього істоти у радіусі 5 футів від вас. Ця істота телепортується замість вас, і з'являється на незайнятому місці на ваш вибір, що ви можете бачити у радіусі 30 футів від вас.
- Літо – негайно після вашого Кроку феї, усі істоти на ваш вибір, яких ви можете бачити у радіусі 5 футів від вас, отримують вогняне пошкодження, що дорівнює вашому бонусу Харизми (мінімум 1 пошкодження).


## Аваріель
Джерело: Unearthed Arcana 46 - Elf Subraces

Аваріелі - крилаті ельфи. Ці рідкісні зараз істоти були більш поширеними, коли світи мультивсесвіту були молодими, але часті конфлікти з драконами значно зменшили кількість крилатих ельфів. Тим не менш, кілька колоній зберігаються тут і там на Матеріальному плані та на Елементальному Плані Повітря.

***Політ***. Ви маєте швидкість польоту 30 футів. Ви маєте не носити важкої чи середньої броні, щоб мати можливість літати.

***Мови***. Ви можете розмовляти, читати та писати Ауріанською.

## Грагек
Джерело: Unearthed Arcana 46 - Elf Subraces

Грагеки зі світа Сірого Яструба уникають спілкування з іншими народами, віддаючи перевагу спокою найглибших лісів і товариству диких тварин. Навіть інші ельфи викликають у них підозру.
Грагеки схильні до хаотичності та нейтралітету. Вони не відчувають особливого обов’язку перед кимось, крім свого народу та лісу, що є їхнім домом. Негаразди за їхніми межами вони намагаються тримати там, не впускаючи всередину. У той же час, вони не мають жодних амбіцій чи бажань, окрім мирного співіснування з природою.
Якщо хтось досить дурний, щоб порушити царство грагеків, ці ельфи беруться за зброю і б’ються як справжні воїни. Грагеки володіють основною зброєю, необхідною для полювання та добування їжі в лісі. Кожен гай стає гніздом снайпера, а кожен луг — місцем засідки. Грагеки встановлюють ями, заповнені кілками, пастки, які залишають зловмисника безпорадним перед стрілами, та інші, призначені для вбивства, а не для захоплення. Грагеки б'ються на смерть, щоб зберегти свої царства.

***Підвищення атрибутів***. Ваша Сила збільшується на 1.

***Бойове тренування Грагеків***. Ви маєте Кваліфікацію зі списом, коротким луком, довгим луком та сіткою.

***Заговір***. Вам відомий 1 заговір на ваш вибір зі списку заклятть Друїда. Мудрість є вашим атрибутом для перевірки здатності накласти закляття.

***Мови***. На відміну від інших ельфів, вам не відома Загальна мова, ви не можете розмовляти, читати, писати нею. Замість неї, ви володієте Сильванською.

## Астральний ельф
Джерело: Unearthed Arcana: Travelers of the Multiverse

У давні часи групи ельфів вирушили з Фейвільду на Астральний план, щоб бути ближче до своїх богів. Життя в Срібній порожнечі наповнило їхні душі іскрою божественного світла. Це світло проявляється як зірковий відблиск в очах астрального ельфа.
Оскільки ніщо не старіє на Астральному плані, Астральні ельфи звідти мають вік у тисячі років, і їхнє довголіття дає їм незвичайний погляд на час. Деякі схильні до меланхолії, а інші демонструють відсутність почуттів. Багато шукають творчі способи самозайняття. Незалежно від того, чи вирішують вони жити в тихому спогляданні, чи намагаються досліджувати межі мультивсесвіту, астральні ельфи схильні розглядати речі крізь призму часу як такі, що мають для них незначне або зовсім ніякого значення.
Астральні ельфи, які не живуть на астральному плані, можуть дожити до 750 років.

***Підвищення атрибутів***. Збільшіть один Атрибут на 2, і ще один інший - на 1.

***Тип***. Ви є Гуманоїдом.

***Швидкість***. Ваша базова швидкість переміщення - 30 футів.

***Астральний вогонь***. Вам відомий один з заговорів на ваш вибір з наступного списку: Танцюючі вогники, Світло, або Священне полум'я. Вашим атрибутом для перевірки можливості накладання закляття є Інтелект, Мудрість, або Харизма (виберіть один з цих атрибутів, коли обираєте расу персонажа).

***Темнобачення***. Ви можете бачити у радіусі 60 футів довкола вас у тьмяному освітленні, наче в яскравий день, а у повній пітьмі - ніби у тьмяному освітленні. Ви не можете розрізняти кольори у тьмяному світлі, лише відтінки сірого.

***Фейське Походження***. Ви маєте перевагу у рятівних кидках проти зачаровування, і магія не може змусити вас поринути у сон.

***Гостре Чуття***. Ви маєте Кваліфікацію у навичці Сприйняття.

***Сяюча душа***. Коли ви отримуєте успіх на рятівному кидку від смерті, ви можете повернути кількість хітів, що дорівнює вашому бонусу Кваліфікації + бонус Інтелекта, Мудрості чи Харизми (виберіть один з цих атрибут, коли обираєте расу персонажа).

***Транс***. Ельфи не потребують сна. Замість цього, вони занурюються у глибоку медитацію, залишаючись частково при свідомості, на 4 години на добу. Загальною мовою така медитація називається "транс". Протягом медитації ви можете марити про щось; такі марення насправді є ментальними вправами, що стають рефлексійними з роками практими. Після відпочинку у такий спосіб, ви отримуєте ті ж переваги, що і людина після 8-годинного сну.

***Трансова кваліфікація***. Коли ви завершуєте довгий відпочинок, використовуючи рису Транс, ви отримуєте 2 кваліфікації, кожна з яких є кваліфікацією зі зброєю чи інструментом на ваш вибір. Ви містичним чином набуваєте професійності у навичках володіння з ними через розділену пам'ять вашого народа. Ці кваліфікації залишаються з вами до кінця вашого наступного довгого відпочинку.

***Мови***. Ви можете розмовляти, читати, та писати Загальною мовою та однією додатковою мовою, яку ви погодите зі своїм Майстром Підземелля.

