# Дварф (Dwarf)

### Дварфійські Риси

Ваш персонаж-дварф має асортимент вроджених здібностей, що є частиною його дварфійської природи.

***Підвищення Атрубитів***. Ваша Комплекція збільшується на 2.

***Вік***. Дварфи досягають зрілості з такою ж швидкістю, як і люди, але вважаються юними, поки не досягнуть віку 50 років. У середньому, дварфи живуть близько 350 років.

***Схильність***. Більшість дварфів є законослухняними. Вони твердо вірять у переваги добре впорядкованого суспільства. Дварфи у більшості схильні до добра, із сильним почуттям чесної гри та вірою, що кожен заслуговує свою частку у перевагах справедливого порядку.

***Розмір***. Дварфи на зріст між 4 та 5 футами, і у середньому важать 150 фунтів. Їхній розмір вважається Середнім.

***Швидкість***. Ваша базова швидкість переміщення є 25 футів. Ваша швидкість не зменшується від носіння важкої броні.

***Темнобачення***. Звиклі до життя під землею, ви маєте чудовий зір у повній пітьмі чи при тьмяному світлі. Ви можете бачити у радіусі 60 футів довкола вас у тьмяному освітленні, наче в яскравий день, а у повній пітьмі - ніби у тьмяному освітленні. Ви не можете розрізняти кольори у тьмяному світлі, лише відтінки сірого.

***Дварфійська Стійкість***. Ви маєте переваги у рятівних кидках проти отрути а також Опір проти отруйних пошкоджень.

***Дварфійська Бойова Підготовка***. Ви маєте Кваліфікацю з бойовою сокирою, ручною сокирою, легким молотом та бойовим молотом.

***Майстерність з інструментами***. Ви набуваєте Кваліфікацію у ремісних інструментах на ваш вибір: ковальське знаряддя, броварне спорядження, або каменярське знаряддя.

***Кам'яна Мудрість***. Щоразу, коли ви виконуєте перевірку на Інтелект (Історія), що стосується походження кам'яної кладки, ви вважаєтеся Кваліфікованим у навичці Історії, і на додачу подвоюєте бонус Кваліфікації, що додаєте до перевірки, замість звичайного значення.

***Мови***. Ви можете розмовляти, читати та писати Загальною та Дварфійською мовами. Дварфійська повна твердих приголосних та гортанних звіків, і цей акцент переходить до будь-якої мови, якою розмовляє дварф.

## Холмовий Дварф (Hill Dwarf)

Як холмовий дварф, ви маєте гостре чуття, глибоку інтуіцію та видатну стійкість.

***Підвищення Атрибутів***. Ваша Мудрість збільшується на 1.

***Дварфійська Міцність***. Максимальна кількість хітів збільшується на 1, і збільшується ще на 1 щоразу, як ви підвищуєте рівень.


## Гірський Дварф (Mountain Dwarf)

***Підвищення Атрибутів***. Ваша Сила збільшується на 2.

***Дварфійське навчання з бронею***. Ви маєте Кваліфікацю з Легкою та Середньою бронею.

## Дуергар (Сірий Дварф) (Duergar (Gray Dwarf))

***Підвищення Атрибутів***. Ваша Сила збільшується на 1.

***Видатне Темнобачення***. Ви можете бачити у радіусі 120 футів довкола вас у тьмяному освітленні, наче в яскравий день, а у повній пітьмі - ніби у тьмяному освітленні. Ви не можете розрізняти кольори у тьмяному світлі, лише відтінки сірого.

***Дуергарська Стійкість***. Ви маєте перевагу у рятівних кидках проти ілюзій та намагань зачарувати чи паралізувати вас.

***Дуергарська Магія***. Починаючи з 3-го рівня, ви можете накладати закляття Збільшення/Зменшення на себе, використовуючи лише опцію "Збільшення". Коли ви досягаєте 5-го рівня, ви можете накладати закляття Невидимість на себе. Вам непотрібні матеріальні компоненти для цих заклять, і ви не можете накладати їх на прямому сонячному світлі (хоча таке світло не впливає на дію цих заклять, якщо вони вже накладені вами). Ви можете накладати ці закляття 1 раз між 2 довгими відпочинками.

***Чутливість до сонячного світла***. Ви маєте заваду, коли виконуєте кидки атаки та Мудрості (Сприйняття), що залежать від вашого зору, коли ви, ціль атаки чи будь-що, що ви намагаєтеся сприйняти зором, знаходиться на прямому сонячному світлі.

